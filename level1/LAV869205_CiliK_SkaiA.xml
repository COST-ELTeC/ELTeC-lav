<TEI xmlns="http://www.tei-c.org/ns/1.0" xml:lang="lv" xml:id="LAV869205_CiliK_SkaiA">
  <teiHeader>
    <fileDesc>
      <titleStmt>
      <title>Skaistā Adelīna, jeb: Mīlestība un briesmas: Jaunlaiku oriģinalromans iz Rigas sadzīves</title>
      <author>Cilinskis, Kārlis, 1845–1912</author>
      <respStmt>
        <resp>editor</resp>
        <name>Artis Ozols</name>
      </respStmt>
      </titleStmt>
      <extent>
        <measure unit="words">60371</measure>
        <measure unit="pages">224</measure>
      </extent>
      <publicationStmt>
        <p/>
      </publicationStmt>
      <sourceDesc>
        <bibl type="digitalSource">
          <ref target="http://dom.lndb.lv/data/obj/869205">Cilinskis, Kārlis, 1845–1912, Skaistā Adelīna, jeb: Mīlestība un briesmas: Jaunlaiku oriģinalromans iz Rigas sadzīves
          </ref>
          <publisher>National Library of Latvia</publisher>
        </bibl>
      </sourceDesc>
    </fileDesc>
      <profileDesc
          xmlns:e="http://distantreading.net/eltec/ns">
        <langUsage>
      <language ident="lv" usage="100"/>
        </langUsage>
        <textDesc>
          <e:authorGender key="M"/>
          <e:canonicity key="low"/>
          <e:size key="medium"/>
          <e:timeSlot key="T4"/>
        </textDesc>
      </profileDesc>
    <revisionDesc>
      <change when="2021-03-27">Modernizēta ortogrāfija (Pārveidots mūsdienu ortogrāfijā)</change>
      <change when="2022-04-22">Automātiski pārveidots ELTeC formātā</change>
      <change when="2022-04-23">Izlabotas kļūdas galvenē</change>
    </revisionDesc>
  </teiHeader>
  <text>
     <body>
         <div type="chapter">
             <head>1. nodaļa: Pirmās mīlestibas bēdas</head>
             <p>Bija jauka jūlija mēneša diena, svētdiena.</p>
             <p>Visi atklātie dārzi bija ļaužu bariem pārpilditi, pat tā sauktais Basteikalns, pa kuru viļnojās lieli ļaužu pūļi, gan augšup, gan lejup.</p>
             <p>Tomēr šis apstāklis nebūt nepatika diviem jauniem cilveku bērniem.</p>
             <p>Ja gan, bagatā lieltirgoņa Balzama dēls, Raimunds, un mucinieka meistara Amura audžu meita, Adelina, kuri ar' še visu pēcpusdienu pavadija, vēlejās būt pēc iespējas vieni, bet tika arvienu trauceti, lai gan šis samīlejušais pāritis nosēdās reizu reizem uz kādu soli, kuru apsedza pa daļai kuplie ceru zari.</p>
             <p>Raimunds bija stalts, dižs, mīkstas dabas jauneklis, ar ļoti pievilcigu seju un dedzigām, mīlestibas pilnām acim, kamēr Adelina līdzinajās patlaban uzplaukušai rozei, patlaban uzziedejušai puķitei, mīliga kā rīta saulite un laipna kā balodite, un lai gan bārenite, tomēr viņas audžu vecaki bija to turejuši un audzinajuši, kā savu pašu bērnu, jo vairak tadēļ, ka tiem pašiem bērnu nebija.</p>
             <p>Raimunds nu mīleja šo skaisto meitiņu no visas sirds un dvēseles un ši to ne mazak.</p>
             <p>Tomēr šo jauno ļaužu sirdis piepildija dziļas, tumšas sēras un rūpes, jo Raimunda tēvs negribēja no šīs mīlestibas itin neko zinat un draudēja Raimundu, savu vienigo dēlu, iz mantošanas tiesibam izslēgt, ja tas neatsacitos šai mīlestibai.</p>
             <p>Tapēc nu viņi meklēja vientuligas vietiņas, lai varetu viens otram savas raizes un bēdas izsūdzet, kas viņiem ari vēlaki pa daļai izdevās; jo kad saulite bija nogājusi un nakts iestājusies, tad ari minētais kalns palika tukšs no ļaužu bariem un beidzot valdija uz viņa un viņa apkārtnē, kā ari visā vecajā, sirmajā Rigā dziļš klusums, tikai šur un tur iegrabejās dažu fūrmaņu rati, par zīmi, ka vēl daži cilveku bērni ir nomoda.</p>
             <pb/>
             <p>Abi skaistie radijumi bija nosēdušies uz kāda sola un turējās viens otru cieši apkampušies, bet viņu acis neraudzijās vis priecigi uz mirdzošajām, starojošām zvaigznem un sudrabgaišo mēnesi, bet tajās atspoguļojās skumjas un sēras.</p>
             <p>„Mīļakais, saki man taču," Adelina klusu, saspiestu balsi teica, „ vaj tas var būt, ka mums jašķirās uz garu, nezinamu laiku? – Vaj tev patiesi jaatstāj manis dēļ vecaku paspārne un jādodas svešumā? – Ak, mans vienigais, kaut jel tu zinatu, cik lielas mokas cieš mana sirds to visu iedomajoties. – Mans Raimund, es neizcietišu šīs sāpes, bet nobeigšos aiz lielām skumjam un sirdsēstiem. – Ak, un es paredzu, ka mūsu nākotne būs tumša un sēru pilna un mūsu ceļš pilns ērkšķu un dadžu. – Saki man taču, vaj tev patiesi jaatstāj Riga?"</p>
             <p>„Patiesi gan, mana dārgā," jaunais vīrs trīcošu balsi atbildeja; „jo redzi, še es nevaru nekādejadi svabadi rīkoties. Še manam tēvam liels svars tiklab pie garidzniekiem, ka ari tiesnešiem un viņš liks man visadus šķērsļus priekšā vienā, kā otrā ziņā, sevišķi mūsu galigai savienošanai pie laulibas altara; tapēc apradinajies ar domam, ka mums šimbrīžam jašķiras, kamēr nebūšu nodibinājis Pēterburgā, vaj kādā citā lielakā pilsētā pastāvigu veikalu, un kamēr nebūšu nācis tev pakaļ, aizvest tevi uz jauno dzīves vietu, jaunu, pastāvigu laimi."</p>
             <p>„Bet Raimund," jaunava sērigu balsi piemetinaja, „vaj tad tev nemaz nav iespējams ar tēvu izlīgt un tepat Rigā kautko iesākt. Redzi, ari es neesmu gluži bez kapitala, kurš gan šimbrīžam atrodas mana audžu tēva glabašanā, bet kuru tas izmaksās ar prieku, ja viņš redzēs, ka tu patiesi mani mīli un ņem mani par savu mīļoto sieviņu. Nu, redzi, – varbūt ka ar to vien pietiks tepat Rigā nodibināt kādu nekādu veikalu,– vaj nē?"</p>
             <p>„Nē, mana vienigā," Raimunds drūmu balsi atteica, „ar savu tēvu es nekad neizlīgšu; viņa cietsirdibai un augstprātibai nav robežas un viņa mantkāriba ir bezgaliga, kura savienota ar cietsirdibu. – Bez tam es gribu rīkoties vienigi saviem spēkiem. No tavas naudas es negribu dzirdet ne pušplēsta vārda, jo tu esi manai sirdij ta lielakā, augstakā manta pasaulē, tu esi mani dimanti un dārgakmeņi, mana zvaigznite un manas tagadējās, ka ari nākošās</p>
             <pb/>
             <p>dzīves saulite, tapēc izlieto savu naudu pate savām vajadzibam un ļauj man rīkoties svabadi. Gribu būt patstāvigs un kā tāds vest tevi pie altara. Redzi, mana sirsniņa, kad..."</p>
             <p>Tāļaki Raimunds netika, jo Adelina aplika ātri savas daiļās, maigās rokas tam ap kaklu, pievilka viņa galvu sev cieši pie krūtim un iesāka rūgti, žēli raudat, klusu, sāpigu balsi čukstedama:</p>
             <p>„Ak, mans vienigais, un tad tu gribi atstāt mani vienu šinī lielā pilsētā, atstāt vienu sava lielakā ienaidnieka, Karpa, tuvumā, kas ar saviem mīlestibas paskaidrojumiem man uzmācas dienam un naktim un seko man, tā sakot, uz katru soli. Varbūt, ka ari šinī pašā acumirklī viņa nejaukas acis glūn uz mums. Ak, Raimund, kas var zinat, kādu dziesmu mani audžu vecaki iesāks tad dziedat, kad tu nebūsi vairs še? – Kas var zinat, vaj viņi neļausies sevi pierunaties un neatdos mani šim neģēlim? Ak Dievs, ak Dievs! lūdzu, lūdzu, paliec labāki pie maniem sāniem, pie manis, savas Adelinas, kas es tevi mīlu tik karsti, tik uzticigi, kā neviena cita būte pasaulē!"</p>
             <p>Jaunā vīra galva noliecās uz krūtim un viņa domas iesāka jaukties citas caur citu pa galvu; jo viņš šinī acumirklī patiesi nezinaja ko darit, vaj doties svešumā, vaj ari palikt tepat Rigā, pie savas līgaviņas sāniem un ar to likties salaulaties, par spīti savam cietsirdigajam, īsredzigajam tēvam, kā ari par dusmam un lielako nepatikšanu Adelinas kārotajam un pielūdzejam, Karpim, kurš ar savu naudu un bagatibu plātijās vaj pa visām viesnicam un viesibam, visos vīna pagrabos un tirgotavās, lai gan neviens skaidri nezinaja pateikt, ar kādiem līdzekļiem viņš iegūstot lielo mantu un naudu.</p>
             <p>Beidzot Raimunda lūpas atvērās vairak reizes vaļā, bet vārdi pār tām nekādi negāja, tapēc ka jaunā vīra iekšejā cīņa neļāva to izsacit, ko sirds gribēja, neļāva pateikt: palikšu, palikšu. Tomēr viņš būtu šinī acumirklī kautko teicis, ja Adelina nebūtu skaņu, bailigu balsi iebrēkusies:</p>
             <p>„Vai, vai! – Karpis, Karpis! Raimund, redzi, redzi, kur viņš stāv ar nāvigo ieroci rokā?"</p>
             <pb/>
         </div>
         <div type="chapter">
             <head>2. nodaļa: Neģēligs uzbruciens</head>
             <p>Kad Raimunds pacēla savas acis, tad viņš redzeja, ka Adelina nebija maldijusies, jo kāds druknis, tuklis, glīti ģērbies tēviņš stāveja viņa priekšā, turēdams rokā spožu, jaunu pistoli un kurš briesmigu, nejauku balsi brēca:</p>
             <p>„Nelaimigais, tagad tev jāmirst! – Uzcelies, lai mana lode neķer ari to būti, uz ko man daudz lielaka tiesiba, neka tev, tu zaļknābis. Esmu šo jaunavu papriekšu bildinājis un ta ir mana brūte, ne tava! – Uzcelies, uzcelies!"</p>
             <p>„Projam nelieti, – projām neģēli!" Raimunds bārgu balsi sauca. „Man šķiet, ka tu esi pazaudejis savu prātu!"</p>
             <p>„Turi muti, siržu zaglis," druknais vīrs nejauku balsi brēca. Vienam no mums vajaga mirt, un tas esi tu! – Es bez šīs jaunavas nevaru dzīvot; jo es viņu mīlu un ta pieder man!"</p>
             <p>„Šauj, nelieti, šauj!" Adelina skaņu balsi brēca. „Redzi, še ir manas krūtis! – Tikai caur viņām tava nāvigā lode spiezdamās ķers mana brūtgana sirdi!"</p>
             <p>Šos vārdus izgrūzdama, Adelina bija uzlēkusi kājās un aizcirtusies Raimundam priekšā, gribēdama to sargāt ar savu pašas miesu. </p>
             <p>Karpis sajuka.</p>
             <p>„Adelina!" viņš gandrīz lūdzošu balsi sauca; „apdomā jel, ka es esmu patstāvigs vīrs un tu vari katrā acumirklī kļūt mana sieva, kamēr šis memmas dēls nav nekas vairak, kā sava tēva vērgs, kuram, ja tēvs atraus savu roku, jaiet diedelet. Topi mana, – topi mana! – Ej nost tam no priekšas, lai varu to aizraidit pie deviņiem velniem! – Ej nost! – ej nost!"</p>
             <p>To izsaucis, viņš gribēja paskriet Adelinai garam un tā piekļūt viņas mīļakam ar nāvigo ieroci un padarit viņa dzīvibai galu, bet skaistā meitiņa, uzbruceja ļauno nodomu noģisdama, iecirta tam ar savu lietus sargu pa ģīmi tik stipri, ka tas paklupa uz priekšu un tikko neaizskāra ar savu degunu zemi, kamēr nāvigais ierocis izkrita tam iz rokas.</p>
             <p>Bet nu ari Raimunds vairs neturēja rokas klēpī, bet iebelza Karpim vēl vienu ar savu spieķi pa sprandu, ceredams, ka</p>
             <pb/>
             <p>neģēligais uzbrucejs nu šos atstāšot un mukšot vien projām, bet viņš maldijās. Karpis lai gan sajuta diezgan lielas sāpes, viņš tomēr uzlēca ātri kājās un sagrāba savu pretinieku aiz rīkles.</p>
             <p>Un redzi, greizsirdiba deva viņam milzigus, pārdabiskus spēkus. – Viņa pirkstu gali ieurbās dziļi Raimunda kaklā.</p>
             <p>Iesākās stipra, karsta cīņa, cīņa uz dzīvibu un nāvi, un nezin kā Raimundam būtu galu gala klājies, ja Adelina nebūtu uzbrucejam iegrūdusi ar lietussarga aso galu taisni viņa labajā acī, caur ko Karpa rokas atkrita nost no Raimunda kakla un cīņa ņēma pavisam citadu virzienu, jo uzbrucejs aizsita abas rokas savām acim priekšā un saliecās uz priekšu, kamēr Raimunds uzkrita tam ka vanags uz muguras un nogāza to zemē un vēla viņu tik spēcigi un ātri uz netīrumu pusi, ka Karpim pietrūka elpas, un - kamēr viņš atjēdzās, kas ar viņu notiekot, tas jau bija iegrūsts minetā grāvī iekšā, kura netīrie ūdeņi sasitās pār to kopā.</p>
             <p>Bet tiklīdz tas bija noticis, uzvaretajam, Raimundam, izskrēja karsts un auksts caur kauliem.</p>
             <p>„Slepkava!" viņa ausīs skanēja. „Slepkava, ko tu esi darijis?" - Kains, Kains, nekas vairak kā Kains, kas sirmā senatnē nosita aiz skaudibas un greizsirdibas savu miesigo brāli Ābeli!"</p>
             <p>Un sāpigu, saspiestu balsi viņš sauca:</p>
             <p>„Adeline, Adeline, — es esmu slepkava, — slepkava!  Dodies projām, dodies projām no šīs nelaimes un lāstu vietas! — Ar Dievu, Adelina! Ar Dievu, tu manas ceribas zvaigznite! – Man jaiet! – Man jasteidzas! – Ak, mana sirdspuķite, gan domāju, ka es varešu palikt Riga, bet tagad, - tagad man visi ceļi uz laimi aizkrustoti! Esmu slepkava! - Esmu laupijis vienam cilvekam dzīvibu, kurš nav vairak neko noziedzies, ka tikai tevi mīlejis, un par ko tam nu jadus vēsajos ūdens viļņos! Ar Dievu, mana vienigā, man jabēg! - Viss pagalam,–viss pagalam!"</p>
             <p>„Raimund,– mans dārgakais, mans vienigais, ko tu runā, tu taču neesi pazaudejis prātu; tu taču zini, ka tu esi sevi tikai aizstāvejies pret neģēligo uzbruceju, pret neģēligo Karpi? – Nāc, un pavadi mani uz mājam! — Tu jau zini, cik silti un laipni mani audžu vecaki tevi katru reizi saņem. Nāc jel, tu redzesi</p>
             <pb/>
             <p>ka viņi tevi apmierinās un tavas liekās rūpes izgaisīs kā tvaiks."</p>
             <p>„Adelina, man jasteidzas; esmu slepkava, esmu noziedznieks, un nekāds likums nevar vairs mani glābt!" Raimunda atbilde skaneja.</p>
             <p>Adelinas acis aptumšojās, viņa noģība un iekrita Raimunda rokās.</p>
             <p>Jaunais vīrs nolika to lēnam zemē, nobučoja vairak reizes viņas muti, vaigus un rokas un mēģinaja to kā nekā atdzīvinat, bet par velti, skaistas būtes lūpas bija bālas un saspiedušās cieši kopā, acu vāki aizdarijušies un rokas nolaidušās slābani gar sāniem. Šinī kritiskajā acumirklī sagrāba Raimudu lielas sāpes.</p>
             <p>Viņš domāja, ka Adelina esot beigusi dzīvot un viņa sirdēsti bija neaprakstāmi.</p>
             <p>„Adelina," viņš saspiestu balsi sauca, „nemirsti, nemirsti, mana vienigā, mana visumīļakā! Es gan esmu liels noziedznieks, bet es lūgšu dienās un naktis Dievu, lai viņš apžēlojas par manim un piedod man manu lielo noziegumu, kuru, ja viņš nolēms, gribu samaksāt ar savu galvu!"</p>
             <p>Viņš nosēdās zemē, pacēla Adelinu pussēdus un pielika viņas galvu pie savām sāpju un žēlumu pilnām krūtim, kamēr pār viņa vaigiem iesāka ritēt karstas asaras, un viņš būtu to nezin cik ilgi turējis savās rokās, ja viņu nebūtu iztraucejis paliels troksnis, kurš, kā viņam likās, cēlās no vairak vīru soļiem, kuri tuvojās nelaimes vietai.</p>
             <p>Raimunds pacēla galvu un skatijās tumšajā naktī iekšā un iesāka pārliecinaties, ka vairak policejas ierēdņi tuvojoties viņu gūstit.</p>
             <p>Nu nebija vairs ko kauleties!</p>
             <p>Viņš noskūpstija vēl reizi ātri Adelinas bālās lūpas, uzcēlās pēkšņi no zemes augšā un iesāka drāzties projam uz Rigas-Dvinskas dzelzsceļa stacijas pusi, gribēdams doties projam taisni uz Pēterburgu, lai nāktu, kas nākdams un lai notiktu, kas notikdams; tikai policejas rokās viņš negribēja ne par ko krist.</p>
             <p>Tomēr, kad Adelina atžirga un atvēra savas košās, debešķigās acis, tad viņa neredzeja savā tuvumā nevienas dzīvas dvēseles.</p>
             <pb/>
             <p>Viņas apkārtnē valdija dziļš klusums.</p>
             <p>Viņa virzās no zemes lēnam augšā un klausijās un klausijās, bet nevareja neko sadzirdet, kā tikai tāļas muzikas skaņas, kuras nāca no Vērmaņa dārza puses, bet kuras viņas sirdi jo vairak bēdinaja, noģisdama, ka dzīves laime, dzīves prieki pastāv tikai īsu brīdi, tāpat kā saldas harmonijas, kuras pa gaisu viļņodamas aizskar un iepriecina tikai mazu laiciņu cilveku bērnu ausis.</p>
             <p>Viņa iesāka žēli, žēli raudat, kad viņa bija pārliecinajusies, ka Raimunds bija viņas atstājis vienu un aizcirties projam.</p>
             <p>Viņa stāveja kādas minūtes uz tās pašas vietas, uz kuras ta bija nokritusi zemē, lielā izsamisešanā un bēdās, bet tad iesāka iet lēniem soļiem no Basteikalna zemē un doties mājup, un kad ta bija aizsniegusi sava audžu tēva paspārni, tad viņa, durvis atslēgusi, ievilkās pa tām lēnam iekšā, kā sapņu tēls, kā pārdabiska būte, salīkusi un no lieliem sirdēstiem pārņemta.</p>
             <p>Bet kad viņas audžumāte to ieraudzija, tad ta atkāpās kādus soļus atpakaļ, iesaukdamās:</p>
             <p>„Adelina, – Adelina, – vai, kāda tu izskaties! – Adelina, teic, kas noticis?! — Es jau vairs tevis nepazīstu! - Pasaki man taču, kas noticis?!"</p>
             <p>Bet jaunava nespēja iesākumā izrunat ne vārdiņa, turpretī viņa iekrita savas audžu mātes izplēstajās rokās, piespiezdama galvu pie viņas krūtim.</p>
             <p>Tikai pēc kādām minutem ta paspēja viņai pastāstit, kas uz Basteikalna noticis.</p>
             <p>Māte briesmigo vēsti dzirdejusi, sasita rokas kopā un skaņu balsi iesaucās:</p>
             <p>„Adelina, apmierinajies; – labi, ka šis tēviņš dabūjis netīrumu grāvī galu! – Nu taču reizi būsim no viņa neģēligām uzmākšanam vaļā; – apmierinajies tikai, varbūt, ka Raimunds ieradisies drīz atkal Rigā. Vaj tad mums trūkst advokatu, kas viņu aizstāvēs, ja nejaukā lieta nāktu gaismā."</p>
             <p>Bet, lai gan mātes vārdi Adelinas sirdi daudz mas apmierinaja, tomēr viņa nedrošiem soļiem savā guļamkambarī iegājusi, uzmetās neizģērbusies uz gultu, un galvu spilvenos iespiedusi, iesāka žēli, žēli raudat, vaimadama:</p>
             <pb/>
             <p>„Ak, vaj tik īsai vajadzeja būt mūsu laimei?! – Vaj tik ātri vajadzeja izgaist mūsu priekiem?! - Viss pagalam! - viss pagalam. Manas ceribas zvaigznite nobālejusi un manas mīlestibas saulite aptumšojusies un mani saldie sapņi izputejuši!"</p>
             <p>Un skaistā būte nemitējās raudat un sēroties, kamēr rīta saulite neapzeltija atkal par jaunu Rigas namus un torņus.</p>
         </div>
         <div type="chapter">
             <head>3. nodaļa: Bēdigs ceļojums</head>
             <p>Mēs jau zinam, ka Raimunds no bailēm un savas sirdsapziņas dzīts, atstāja pēkšņi Basteikalnu, atstāja pēkšņi savu paģībušo, skaisto līgaviņu, gribēdams izmukt policejas ierēdņu rokam, gribēdams doties svešumā, kur viņu neviens nepazīst, kur viņš varetu būt drošs no likumu bārdzibas, drošs no cietuma drūmajām telpām.</p>
             <p>Tomēr viņam neklājās vis daudz labāki, nekā Adelinai, kura gribēja aiz lieliem žēlumiem un sirdēstiem pat vaj beigties.</p>
             <p>Ari viņa dvēseli nospieda smaga nasta un viņa sirdi mocija dziļas skumjas, jo nevien žēlums pēc savas līgaviņas pildija viņa krūtis, bet ari bailes no policejas un cietuma, jo viņš patiesi domāja, ka policejas ierēdņi esot šim uz pēdam un gribot šo gūstit, lai gan viņa bailes bija gluži veltigas, jo policejai nebija vēl ne jausmas par notikumu uz Basteikalnu, tomēr viņa sirdsapziņa dzina to kā putna spārniem uz Rigas-Dvinskas staciju. Un kad viņš tur nokļuva, tad vokzalē iegājis viņš nosēdās kādā nomaļus vietā uz sola, negribēdams cilveku acim rādities, negribēdams krist likumu un kārtibas sargu rokās.</p>
             <p>Viņam vajadzeja vēl gandrīz veselu stundu gaidit uz vilcienu, kas to aizvizinatu uz lielo Krievijas galvas-pilsētu, Pēterburgu, bet šis pats īsais laika sprīdis izlikās tam kā mūžiba.</p>
             <p>Viņš piepeši sarāvās, jo divi policisti un viens žandarms ienāca ātriem soļiem minētās telpās un skatijās pētijošām acim visapkārt un tad izgāja atkal pa otrām durvim laukā.</p>
             <pb/>
             <p>„Ah, tie meklē mani," viņš murmināja; „labi, ka viņi mani neieraudzija, citadi es būtu pagalam. Ja gan, ja gan, viņi grib mani ieslēgt važās un vest uz cietumu!  Bet es nebūšu vis tik muļķis un nedošos tīšu prātu briesmās. Zinu itin labi, ka tie mani saņems cieti, kad es kāpšu vagonā. Tapēc projām, projām pa citu ceļu uz zinamo pilsētu, ceļošu kājam uz turieni, kaut man ari būtu vaj visu cauru mūžu jalauza ceļi, kamēr tajā nokļūstu."</p>
             <p>Un nu viņš izgāja lēniem soļiem iz zinamām telpām laukā, bet kad viņš atradās uz ielas, tad tas devās kā vējš uz Aleksandra vārtu pusi, pa kuriem viņš pēc kādām minūtēm izcirtās iz sirmas, vecās Rigas laukā, iz pilsētas, kurā tas bija piedzimis un uzaudzis, tad pirmo reizi mīlejis skaisto, ziedošo bāreniti, mīligo Adelinu, bet tad, sev par postu uu bēdam, iegrūdis savu pretinieku no Basteikalna netīrumu grāvī. Un viņš gāja un gāja ātriem soļiem pa gludo, līdzeno šoseju, bez apstāšanās uz priekšu.</p>
             <p>Un kad saule bija uzlēkuse, tad tas atradās jau kādas 20 verstis no Rigas.</p>
             <p>Bet nu piesitās tam daži nelabi apstākļi, kādus viņš vēl nekad nebija pazinis, proti: smalkie, šaurie zābaki iesāka berzt un spiest tam kājas un vēders prasit savu tiesu.</p>
             <p>„Nekas," viņš murmināja, sviedrus no pieres slaucidams, „iegriezišos tuvakajā krogā, atspirdzinašos un tad došos Dieva vārdā tāļaki, kamēr nebūšu aizsniedzis savu mērķi. Zābaki gan būs janovelk no kājam; - nu, - nekas, - iešu ar zeķem vien."</p>
             <p>Un re, drīz vien parādijās viņa acim lielais, garais, tā sauktais „Žagarkrogs", kurā nu viņš tūliņ iegriezās.</p>
             <p>Aiz bufetes stāveja kāda diezgan glīta un patīkama jaunava un žāvajās un kura, kā likās, garlaikojās. Bet kad viņa ieraudzija ienākam dižo, skaisto, smalko Rigas jaunkungu, tad viņas bālie vaidziņi nosarka un viņas nogurušās, zilās actiņas uzliesmoja.</p>
             <p>„Skaistā jaunkundze, esmu ļoti piekusis un izsalcis," Raimunds pieklājigi labu rīt nodevis iesaucās. „Lūdzu kādus nekādus uzkožamos un pudeli vīna. Jūs taču baudisat ari kādu glāziti līdzi, vaj nē?!"</p>
             <pb/>
             <p>„Nezinu, - varbūt gan," Alise tā sauca diezgan skaisto radijumu, kaunigu, dziedošu balsiti atteica.</p>
             <p>Bet par zīmi, ka jaunā vīra vēlešanās tikšot izpildita, viņa palika tik žirgta un dzīva, ka Raimundam bija jāpasmejas, vaj gribēja, vaj negribēja, - un, - kapēc gan noliegt, jaunais vīrs aizmirsa šinī acumirklī savas skumjas un raizes.</p>
             <p>Un kad viņš ar mineto jaunavu, - kura nebūt neliedzās lieliem malkiem iedzert atspirdzinošo šķidrumu, - kādas glāzes bija iztukšojuši, tad viņa dvēsele atdzīvojās, kamēr Alises sirsniņa pukstēja daudz ātraki, nekā priekš kādām minūtēm, un pēc pirmās pudeles sekoja vēl otra.</p>
             <p>Abēju vaigi kvēloja un viņu apkārtne iesāka apzeltities.</p>
             <p>Tomēr Raimunds taisijās uz aiziešanu, tadēļ viņš jautaja:</p>
             <p>„Jaunkundze, lūdzu, pasakāt jel, cik man jamaksā?"</p>
             <p>„Seši rubuļi un piecdesmit kapeikas," atbilde skaneja.</p>
             <p>„Labi," Raimunds iesaucās un iegrūda roku sāņkabatā, bet ta bija - tukša.</p>
             <p>Jaunais vīrs nobāleja.</p>
             <p>Un lai gan viņš pārmekleja visas ķešas, tomēr naudas maku ka neatrada, tā neatrada.</p>
             <p>„Jaunkundze," viņš savadu, gandrīz ērmotu balsi iesaucās, „ko gan lai nu iesāku, nauda pagalam!"</p>
             <p>Bet ši savilka pierīti un vēsu balsi iesaucās:</p>
             <p>„Nevaru jums nekādejadi izpalīdzet; nav jau mana manta, kuru jūs notērejāt, bet mana kunga un pavēlnieka īpašums. Lūdzu pasniegto samaksāt ar godu."</p>
             <p>„Bet, lūdzu, mans naudas maks liekas būt izkritis! - Pagaidāt tikai kādu mazu laiciņu, es jums naudu piesūtišu ar sirsnigako pateicibu."</p>
             <p>„Tā jau var katris teikt," Alise drūmu balsi atcirta, „man vajaga tūliņ dabūt naudu, jeb es pasaukšu kungu."</p>
             <p>Bet tas nebija vajadzigs, jo šinī pašā acumirklī ienāca bufetes iztabā pats cienigais kroga papus, sarkanu seju, sniegbaltiem, bet kupliem matiem, rokas turēdams uz muguras, un pie bufetes nostājies dobju balsi jautaja:</p>
             <p>„Alis, kas tad nu še par strīdiņu?"</p>
             <pb/>
             <p>Un kad ši paskaidroja, ka glītais jaunskungs negribot samaksāt tēriņu, tad vecis rūca kā aizkaitinats lauva:</p>
             <p>„Oho, kas tērets, tas jasamaksā; tas ir mans un visu godigu ļaužu likums!"</p>
             <p>„Bet es jau esmu pazaudejis savu naudas maku, kurā atradās vairak nekā 200 rubuļi, lūdzu - - - "</p>
             <gap unit="illustration"/>
             <p>„Kas par lūdzu, kas par pazaudejumu? Man gar šādām lietam nav nekāda daļa un es ari viņas nepazīstu. - Ja nemaksāsat, tad likšu jūs apcietinat, - vaj dzirdat? - apcietinat!" kroga papus piktu balsi brēca. „Aha, tur jau nāk mūsu pagasta vecakais, - labi, - Alis, cik tad šim kungam jāmaksā?"</p>
             <p>Alise nosarka.</p>
             <pb/>
             <p>Viņai palika žēl jaunā, skaistā vīra, kura galva bija noliekusies uz krūtim, tapēc viņa izvairidamās, drusciņ trīcošu balsi atbildeja:</p>
             <p>„Nav gan daudz, apmēram viens rubulis."</p>
             <p>„Taču tik daudz!" krodzinieks rūca, „vesels rubulis! Tas jau par traku! – Nē, nē, – šo putnu nelaidišu vis vaļā!"</p>
             <p>Šinī acumirklī ienāca cienigiem soļiem pagasta vecakais iztabā un noģida tūliņ, ka še neesot visas lietas kārtibā, jo krodzinieka deguns bija gluži zils un vaigi tumšbrūni.</p>
             <p>„Labrīt, Vaidena kungs, labrīt," krodzinieks laipnu balsi teica. „Redzat, kā iet pasaulē; – tīrs posts, – notērē un nemaksa, – arē, tāpat ka šis putnis!"</p>
             <p>„Vaj tā," Vaidens iesaucās, „kurš tas tāds?"</p>
             <p>„Arē, nu šis pats smalkais kundziņš," krodzinieks uz Raimundu ar pirkstu rādidams teica.</p>
             <p>„Aha, to jau domāju. Tie glaunie jau ir tie visbīstamakie." Vaidens lepnu, pašapzinigu balsi paskaidroja un tad pret Raimondu pagriezies sacija:</p>
             <p>„Kungs, parādat man savu pasi."</p>
             <p>Raimunds sarāvās un atbildeja:</p>
             <p>„Man nav pases, tomēr ticat man, ka esmu godigs cilveks, jo . .."</p>
             <p>„Klusu!" Vaidens iesaucas un tad pret krodzinieku atgriezies teica:</p>
             <p>„Papa, vaj jums nav kāds drošs kambaris, kur šo ieslodzit, kamēr nākšu atpakaļ. Man vēl kādas steidzamas darišanas tur viņejās mājās, bet es būšu drīz vien atpakaļ, paņemšu kādus vīrus un aizvedišu šo tēviņu uz valsts namu."</p>
             <p>„Labi, Vaidena kungs, - ieslodzišu to ķēķa kambari, jo ta logam ir dzelžu restes priekšā."</p>
             <p>„Ha, tas jau ir ka vēlets," Vaidens paskaidroja, un tad pret jauno vīru pagriezies paskarbu balsi sacija:</p>
             <p>„Nu, mans mīļais jaunskungs, - nākat man līdzi, iesim, - iesim uz drošu kambariti."</p>
             <p>Bet Raimunds stāveja ka sasalis un nepakustināja pat ne pirksta.</p>
             <pb/>
             <p>Viņam iešāvās jaunas domas galvā. Viņš domāja:</p>
             <p>„Kā būtu, ja es izliktos par ārprātigu; varbūt ka tad šie veči palaistu mani vaļā." Tapēc tas jocigu, dziedošu balsi teica:</p>
             <p>„Iesim, - iesim; ari man jasteidzas; ari man stāv priekšā lielas, nepieciešamas darišanas."</p>
             <p>„Uz kurieni tad jums tā jasteidzas?" Vaidens laipnāku balsi vaicaja.</p>
             <p>„Uz debesim, uz debesim, taisni uz debesim!" Raimunds ērmotu balsi atbildeja.</p>
             <p>Vaidens paskatijās ieplēstām acim uz krodzinieku, kamēr Alise, nosarkuse, raustija plecus.</p>
             <p>„Kas tad jums tur par steidzamām darišanam?" Vaidens jautajā.</p>
             <p>„Nu, – tur es gribu paziņot, kā man gāja pa elli un ka velns izgudrojis gluži jaunas lietas," Raimunds rūpju pilnu balsi paskaidroja.</p>
             <p>„Bet pasakāt man taču, no kurienes tad jūs nākat?" Vaidens piebilda.</p>
             <p>„Taisni no elles, jo es tur sabiju veselus trīs gadus par kurinātāju."</p>
             <p>„Par kurinātāju?"</p>
             <p>„Ja, par katlu kurinātāju, kuros tos lielos grēciniekus vāra dienam un naktim."</p>
             <p>„Kas tad tie lielie grēcinieki bija?"</p>
             <p>„Ha, ha, ha," - Raimunds ērmoti smējās, „nu kas gan citi, ja ne krodzinieki, netaisnie tiesneši, kukuļu ņēmeji, zagļi un slepkavas? Ha, ha, ha, - hui, kā viņi tur pa tiem katliem bļauj! - Bailes ko klausities!"</p>
             <p>„Vaj patiesi?"</p>
             <p>„Kā nu nē, kā nu nē."</p>
             <p>„Bet kas tās tādas par jaunām lietam, kuras velns izgudrojis?"</p>
             <p>„Vispirms viņš grib visus rakstniekus, avižniekus, redaktorus un grāmatu tirgotājus dabūt uz savu pusi un nākošā būru - angļu karā iet būriem palīgā, tapēc ka tie bez viņa netikšot nekad lāgi galā," Raimunds atbildeja.</p>
             <pb/>
             <p>„Plānprātiņš, plānprātiņš," Vaidens krodzinieku bailigām acim uzlūkodams paklusu balsi sacija. „Vaj dzirdat, papa, ļausim viņam iet; jo ar šādiem cilveciņiem grūti kas izdarams. Iedosim viņam kādas kapeikas, lai iet savu ceļu Dieva vārdā. Viņš jau ir tā kā tā nelaimigs, - ko tur."</p>
             <p>„Būs gan labāki," krodzinieks piemetinaja. „Man jau ar' nemaz nepatīk tādas liekas klapatas."</p>
             <p>To teicis viņš paņēma iz atvilktnes kādas kapeikas un pasniedza tās Raimundam, sacidams:</p>
             <p>„Eita nu Dieva vārdā un atstājat tūliņ manu paspārni."</p>
             <p>To pašu darija ari Vaidens, izņēma iz sava naudas maķeļa kādas kapeikas uu tās jaunajam vīram iedodams teica:</p>
             <p>„Tā, nu jūs varat iet; bet nerādaties vairs manā iecirknī, citadi es jūs ievietošu kādā vājprātigo namā."</p>
             <p>„Eju, – eju, – ha, ha, ha," Raimunds nejauki smiedamies atstāja krogu. Bet durvīs stāvedams viņš pret abiem večiem pagriezies sauca:</p>
             <p>„Paldies par naudu! - Nu varešu jo ātraki tikt debesis! - Tagad došos turpu kā putnu spārniem. Tā, tā, — uz augšu,— uz augšu'  Un tad svārku stūrus satvēris, purināja tos kā spārnus, saukdams: „Uši, uši! - Uz augšu, - uz augšu! Ellē bija grūti, debesis ies labaki!"</p>
             <p>Un nu viņš pazuda krodzinieka, Vaidena un nosarkušās Alises acim.</p>
             <p>Bet līdz stedeles stūrim nokļuvis, viņš nelaidās vis uz debesim, bet iecirtās taisni mežā iekšā, kur tas drošibā jusdamies, atņēma elpu un tad devās pār ciņiem un koku saknem uz priekšu, kamēr abi papas iemeta pa rīta šnabišam un nožēloja jauno, nelaimigo vīru.</p>
         </div>
         <div type="chapter">
             <head>4. nodaļa: Trīs nevienadi kungi</head>
             <p>Iekšrigā, kādā pirmās šķiras restoracijā, - kādas dienas vēlaki pēc augšejiem notikumiem, - sēdeja trīs kungi pie apaļa, puliereta ozola galda, uz kura stāveja vairak vīna pudeles.</p>
             <pb/>
             <p>Viņu sejas bija nopietnas un uz vecakā un visglītakā kunga pieres bija lasamas rūpes un raizes, kamēr viņa kuplās uzacis savilkās reizu reizem kopā. Otrais bija druknis vīrs, sarkanu seju, strupiem melniem matiem: bet labā acs bija pārsieta ar baltu lentu. Trešais kungs bija kaulains vīrs, pabālu seju, bet parupjam, stingrām rokam, no kam vareja noģist, ka tas pieder pie amatnieku šķiras, un lai gan ari viņa seja bija nopietna, tomēr ap viņa lūpam parādijās reizu reizem spītigi smaidi. Un kā likās, tad katram no viņiem bija savadas domas un savadi uzskati un ieskati.</p>
             <p>„Dzerat, mani draugi," druknais kungs, kas nebija nekas cits, ka Karpis, skubināja savus galda kaimiņus, pie kam viņš pret drūmigo, smalko kungu, kas nebija nekas cits, ka bagātais Rigas lieltirgonis Balzams, Raimonda tēvs, – pagriezies lišķigu balsi teica:</p>
             <p>„Balzama kungs, kapēc tik daudz bēdaties, gan jūsu dēls ieradisies atkal Rigā. Un ko gan viņš iesāks plašajā pasaulē bez naudas. – Palīdzat tikai labāki man tikt pie kārotā mērķa."</p>
             <p>Turpretī Balzams drūmu balsi atbildeja:</p>
             <p>„Kā nu nebēdaties, kad kauns un negods nospiež manus kamiešus vaj līdz pat zemei, kad mana sirds cieš lielas mokas. Sakat man taču, kapēc viņam vajadzeja ielaisties tik nevienadā mīlestibā un nepaklausit maniem tēvišķigiem vārdiem?"</p>
             <p>„Kaimiņ, ko jūs sakat, nevienadā mīlestibā?" mucinieku meistars Amurs, jo tas viņš bija, piktu balsi iesaucās. „Vaj zinat, ka mana audžu meita, Adelina, ir patiesi pērle, kas noder pat kādam karalim un netik vien kādam tirgonim, kāds ir jūsu dēls, Raimunds. Brīnums, ka jūs to negribat ieskatit un ievērot. Viņa nav ari gluži bez kapitala, tikai tas nav vairs tekošs, to esmu ielicis savā plašajā veikalā, kurš tagad, kā negrib tā negrib vairs lāgi veikties. Ja gan, daudz to meistaru, bet maz to darbu. Konkurence uz konkurences. Brūži gan aug kā sēnes, tomēr pastellējumu kā maz tā maz, citadi jau varetu tūliņ viņas naudu izmaksāt, apmēram 3000 rubuļus.</p>
             <p>„Ko?" Karpis iesaucās, „tad jau jūs esat naudes spīlēs? - Vaj nav tā?"</p>
             <p>„Ja gan, Karpa kungs, tā gandrīz ir," Amurs drūmu balsi atbildeja.</p>
             <pb/>
             <p>„Šis apstāklis man ļoti patīk," Karpis piemetinaja.</p>
             <p>„Kapēc?"</p>
             <p>„Tapēc, ka es varu jūs no šīm rūpem atsvabinat."</p>
             <p>„Kādā ziņā?"</p>
             <p>„Dodat man Adelini, un jums tai nevajadzēs izmaksat ne sarkana graša."</p>
             <p>„Bet Adelina jūs negrib."</p>
             <p>„Negrib? – Kapēc nē?"</p>
             <p>„Nezinu."</p>
             <p>„Nezinat? – Jūs nerunājat patiesibu?"</p>
             <p>„Nu, viņa sērojas pēc sava Raimunda vaj katru acumirkli."</p>
             <p>„Kapēc?"</p>
             <p>„Tapēc, ka viņa to mīlē!"</p>
             <p>„Ah."</p>
             <p>„Ja gan."</p>
             <p>„Bet kad viņa būs mana, gan tad viņa to aizmirsīs."</p>
             <p>„Neticu vis, mana Adelina ir savam brūtganam uzticiga līdz nāvei," Amurs paskaidroja.</p>
             <p>„Bet kad jūs tai pavēlet nākt pie manim par sievu, tad viņai taču būtu jāpaklausa," Karpis piemetinaja.</p>
             <p>„Varam pamēģinat; varbūt, ka viņa jūs ari ņem."</p>
             <p>„Ceru gan, ka viņa ies pie jums," Balzams teica; „jo manu Raimundu viņa nekad nedabūs.</p>
             <p>„Nedabūs? – Kapēc nē?"</p>
             <p>„Tapēc, ka jūsu audžu meita ir nabaga, manam dēlam japrec meita ar kapitālu."</p>
             <p>„Ko jūs sacijāt?" Amurs skarbu balsi iebrēcās. „Vaj tad jūs nupat nedzirdejāt, ka manai Adelinai pūrā 3000 rubuļi?"</p>
             <p>„Ja gan, bet kur viņi ir?"</p>
             <p>„Manā ķešā!"</p>
             <p>„Hāāa", Balzams mēdošu balsi smējās, un tur viņi ari paliks uz visiem laikiem."</p>
             <p>„Bet es šo kapitālu nepaģēru," Karpis liegu balsi paskaidroja."</p>
             <p>„Nu tad jau ir varen labi. – Vaj dzirdat, Karpa kungs, ja jūs šodien vaj rītā dabūjat Adelini, tad es gribu jums izrīkot kāzas," Balzams teica.</p>
             <pb/>
             <p>„Ko jūs sacijāt?" Karpis dusmigu balsi brēca. „Vaj es esmu kāds diedelnieks, ka gribat izrīkot man kāzas? Man naudas papilnam un pašam savs nams!"</p>
             <p>„Nu, nu, - palēnam, palēnam," Balzams vēsu balsi teica. „Pasakat man labāki, kā jūs tikāt pie šīs bagatibas. - He?"</p>
             <p>Karpis nosarka kā novārits vēzis. Tomēr viņš iesaucās:</p>
             <p>„Balzama kungs, neaisķerat manu godu; citadi dabusat par lūpam."</p>
             <p>„Bet es jums došu par resno snīpi," Balzams atcirta.</p>
             <p>„Ko? – Man par degunu?"</p>
             <p>„Ja gan, par jūsu ļurbigo degunu."</p>
             <p>„Turat muti, jeb sagaidāt pļauku."</p>
             <p>„Ko? – Vaj patiesi?"</p>
             <p>„Patiesi, tā ka mani sauc par bagāto Karpi!"</p>
             <p>„Par bagāto Karpi? Ha, drīzaki ticu, ka ļaudis jūs sauc par asinssūceju, negodigu augļotāju un par ugunspielaideju, tas ir, par tādu vīru, kas par naudu pielaiž pie citu ļaužu ēkam uguni! Turat labāki muti, jūs negoža!"</p>
             <p>„Še jums negoža!" Karpis iesaucās, un stipra pļauka nokrita uz Balzama lūpam.</p>
             <p>Bet pēdejais ari nebija visai gļēvs; viņš uzlēca kājās un iebelza ar dūri Karpim pa degunu tik spēcigi, ka tas nokrita no krēsla zemē un dabūja vēl piedevas no cietas grīdas.</p>
             <p>Tomēr drīz vien tas uzlēca kājās un ieklupa ar abām rokam Balzama kuplajos matos. To pašu darija nu ari pēdejais, un nu izcēlas starp abiem kungiem stipra plūkšanas, par ko Amurs smējās vēderu cieti turēdams un ne domāt nedomāja viņus šķirt.</p>
             <p>Plūkšanas beidzās tikai tad, kad abi pretinieki bija piekusuši līdz beidzamam, jo ari apkalpotāji neuzdrošinajās pielikt rokas, tapēc ka viņi jutās sevi par necienigiem tik lielus bagatniekus aizskārt.</p>
             <p>„Suņa kāja," Balzams savu gardibeni paķerdams iesaucās, un projām steigdamies vēl reiz kliedza:</p>
             <p>„Asinssūcejs, sarkanā gaiļa pielicejs!"</p>
             <p>Bet Karpis nedzirdeja šos vārdus, bet vīna glāzi paķēris, iztukšoja to līdz dibenam, un tad pret Amuru pagriezies, elsdamu balsi sacija:</p>
             <pb/>
             <p>„Labi, ka tas lupata ir projām; tagad varesim parunāt taču kādu prātigu vārdu."</p>
             <p>„Kapēc nē, – kapēc nē?" Amurs piemetinaja.</p>
             <p>Bet kamēr Karpis sakārtoja savas drēbes un nogludināja matus, tikmēr Amurs klusu balsi murmināja:</p>
             <p>„Blēdis, kas gan tevi nepazīst? Vaj neesi man vēl par dažiem darbiem paradā? – Vaj neesi krāpis un vīlis, – kur vien varedams. Ļaudis runā, ka tu esot pat dažus aizraidijis uz viņu pasauli, tas ir: apdrošinajis dažus kādā dzīvibas apdrošinašanas biedribā, un tad licis tos nosist, lai tikai dabūtu izmaksatu prāvo apdrošinašanas zumu. Ļaužu acīs gan tava bagatiba liekas būt liela, bet pagaidi vien, ari es gribu tevi pamācit, kā nupat Balzams, – pat šinī naktī pamēģinašu tev uzspēlet tādu jandāliņu, kādu gan tu visā savā mūžā nebūsi piedzīvojis."</p>
             <p>Un kad Karpis bija nosēdies atkal pie galda un piepildijis no jauna vīna glāzes, tad Amurs laipnu balsi teica:</p>
             <p>Vaj dzirdat, Karpa kungs, kā es noģiedu un no Balzama vārdiem noprotu, tad no Adelinas un Raimonda neiznāks nekad pāris, tadēļ esmu savā sirdī nospriedis dot jums savu audžu meitu par sievu, ja tikai viņa pie jums iet. Un viņa ari ies, ja jūs paklausisat manam padomam, protat: jums jamēģina pat šinī naktī iegūt Adelinas roku un sirdi."</p>
             <p>„Ka tas var notikt?" Karpis priecigu balsi iesaucās.</p>
             <p>„Par to es gribu gādat un visiem spēkiem strādat," Amurs viltigiem smaidiem atbildeja; „jūs nāksat man līdzi, un kad Adelina būs iegājusi savā guļamkambarī un noģērbusies, tad es jūs ielaidišu pie tās iekšā, un es deru ar jums, ka viņa jums dos savu javārdu, jo kad sieviete ir plika, tad viņa ir bailiga kā zaķis. Un aiz lielām bailēm vien viņa apsolisies pie jums iet par sievu, un ko Adelina solisies, to viņa ari izpildis, jo es pazīstu savas audžu meitas raksturu."</p>
             <p>„Vaj dzirdi, kaimiņ," Karpis gavilejošu balsi iesaucās, „ tu jau esi tīrs zelta gabals, tīrs dimants. Kelner, vēl divas pudeles vīna; bet no vislabakā.</p>
             <p>„Vēl neesmu nekāds zelta gabals," Amurs paklusu balsi teica; „vēl stāv jums daži šķērsļi ceļā, par piemēru, mana vecene. Ja viņa jūs pamanitu Adelinas guļamkambarī, tad jūs</p>
             <pb/>
             <p>ar veselu ādu no ta neiznāksat, tapēc jums vajaga būt ļoti uzmanigiem, un jums vajaga ciest klusu un turet muti, kas ari ap jums nenotiktu. - Nu, vaj esat ar manu priekšlikumu mierā?"</p>
             <p>„Mie – mierā, – mierā," Karpis ar pastīvu mēli atbildeja.</p>
             <p>„Labi, tad ceļš uz laimi stāv vaļā, tikai jums vajaga mācet pa to iet. – Bet nu izdzersim vēl kādas glāzites vīna," Amurs skubināja.</p>
             <p>„Ja – ā, – ja – ā," Karpis žagodamies atbildeja.</p>
             <p>Pulkstens sita tornī vienpadsmito stundu, kad abi kungi atstāja restoraciju.</p>
             <p>Karpis bija piešūpojies kā vēl nekad.</p>
             <p>Amurs dabūja tikai ar pūlem to ormaņa ratos iekšā.</p>
             <p>Tomēr tas vēl arvienu murmināja;</p>
             <p>Nu, – nu tikai pie A – Adelinas, – pie manas Adelinas! Zelta ga — gabaliņ, Ve – vedi mani pie savas skai – skaistās A – Adelinas!"</p>
             <p>„Ja gan dimant," Amurs atbildeja, „pie Adelinas, pie Adelines!"</p>
         </div>
         <div type="chapter">
             <head>5. nodaļa: Karpis mucā</head>
             <p>Pēc kādām minutēm ormaņa rati apstājās pie kāda diezgan liela un glīta nama, Pēterburgas priekšpilsētā.</p>
             <p>Amurs izkāpa tūliņ iz ratiem, Karpis gribēja darit to pašu, bet pirmais noslēpumainu balsi teica:</p>
             <p>„Nē, – nē, draudziņ, paliekat jūs vēl kādas minutes ratos, kamēr nebūšu visas lietas iekārtojis un nokārtojis un jums nobruģējis drošu ceļu pie manas meitas sirds."</p>
             <p>„Labi – la – labi, – pie – pie A – Adelinas sirds," Karpis norūca.</p>
             <p>Amurs iegāja savā namā, kurā tas palika labu laiciņu un tad iznāca atkal laukā.</p>
             <pb/>
             <p>Bet ko viņš tajā bija darijis un runajis, to dabusim šinī pašā nodaļā dzirdet.</p>
             <p>„Nu, draugs, – iesim nu iekšā. Adelina nupat kā iegāja savā guļamkambarī," Amurs paklusu balsi teica.</p>
             <p>„La – labi, – mans zelta gabaliņ," Karpis atņurdēja.</p>
             <p>Amurs veda savu viesi pa kādu tumšu pagaru koridora uz priekšu.</p>
             <p>„Kas šis par ceļu?" Karpis jautajā.</p>
             <p>„Šis ir tas ceļš uz laimi."</p>
             <p>„Bet kapēc viņš tik tumšs?"</p>
             <p>„Draudziņ, vaj tad tu vēl nemaz nezini, ka aiz tumsas slēpjās lielakā laime?"</p>
             <p>„Aha, sa – saprotu gan.</p>
             <p>Aiz tumsas bu – būs laime. – Ticu, – ticu ta – taviem vārdiem," Karpis ķerkstošu balsi atteica.</p>
             <p>Beidzot viņi nokļuva pie kādām durvim, pa kurām Amurs iestūma savu upuri lēnam iekšā, gluži klusu balsi sacidams:</p>
             <p>„Ej tikai iekšā un sveicini pieklājigi Adelinu."</p>
             <p>„Labi, – labi," Karpis atbildeja.</p>
             <p>Telpas bija gluži tumšas, kurās Karpis atradās. Tomēr viņš pieklājigi sveicinaja, sacidams:</p>
             <p>„Labvakar, mana Adelinchen!"</p>
             <p>„Vai! – Kas te? – Vai – vai!" kādas sievietes mīliga, bet baiļu pilna balss iesaucās.</p>
             <p>„Es, es, tavs Kar — Karpis, – tavs pielūdzejs. – Bet nebrēc jel tik dikti; tava māte var ienākt un pataisit man zilu muguru."</p>
             <p>„Bet pasakat man taču, ko jūs še meklējat?" Adelina uzbudinatu balsi jautaja. – „Es jau esmu izģērbusies un ielikusies gultā."</p>
             <p>„Jo labāki, jo nu dabušu no tevis javārdu."</p>
             <p>„Kapēc?"</p>
             <p>„Tapēc, ka plikas sievietes visu apsola."</p>
             <p>„Tā, tā; – bet vaj jūs jau esat noģērbušies?"</p>
             <p>„Vēl nē, manu saldo baloditi."</p>
             <p>„Jūs taču paliksat šepat līdz gaismai?"</p>
             <p>„Kā tad, kā tad!"</p>
             <pb/>
             <p>„Nu, tad izģērbjaties ari jūs; ar drēbem jau nevar pieklājigi iet pie miera."</p>
             <p>„Ticu, ticu taviem vārdiņiem," Karpis priecigu balsi iesaucās. „Bet, lūdzu, pasaki man jel, kur ir tava gulta?"</p>
             <p>„Nu, nu, – noģērbaties tikai, gan tad atradisat ari gultu."</p>
             <p>„Labi, labi, – mana puķite, tūliņ, tūliņ!"</p>
             <p>To teicis, Karpis iesāka noģērbties, pie kam viņš šņāca un krāca kā lācis un pūta un elsa kā kurts. Beidzot viņš iesaucās:</p>
             <p>„Mīļakā, esmu gatavs!"</p>
             <p>Bet šinī pašā acumirklī tika piedauzits pie durvim, pie kam stipra balss sauca:</p>
             <p>„Adelin, laid mani iekšā!"</p>
             <p>„Māte, māte!" Adelina bailigu balsi iesaucās. „Nupat ir slikti!  Nākat, nākat še šurpu un kāpjat šinī mucā iekšā!" Un nu Karpis sajuta, ka kādas sievietes roka satvēra viņa roku un pieveda to pie kādas lielas mucas, kurā viņš ar diezgan lielām pūlem iekāpa iekšā. Bet tiklīdz tas viss bija noticis, durvis atsprāga vaļā un Amura sieva ar vairak mucinieku zeļļiem ienāca darbnicā, pukodamās:</p>
             <p>„Kā tad, — to jau domāju, – no darba atkal neka. Ēst jūs visi gribat, bet strādat jums nevienam nepatīk. Maksi, - redzi, pat lielai mucai nav ielikts dibens. Rakari, tūliņ pie darba: Maksi, ņem Franci un Žani palīgā un ieliekat mucai dibenu. Redzat, stīpas jau ir atsistas atpakaļ, – maza lieta – nu tad žigli, žigli! Katrā acumirklī var uznākt kungs un tad būs troksnis bez gala!"</p>
             <p>Un pēc maz minūtēm bij Karpis iespundets.</p>
             <p>„Tā," Amura kundze piemetinaja, „bet nu ielejat mucā pa spundes caurumu ūdeni un apvalstat to labi, lai šķirbas piebriest, un tāpat darāt ar šīm mazakām ūdens-mucam. Rītā agri viņas javed uz tirgu un japārdod; ari ši lielā, – cik dabūs tik dabūs, – ko viņas te par velti kalst?"</p>
             <p>Zeļļi darija, kā pavēlets, un Karpis sajuta drīz vien auksto elementu uz savu miesu nošļakstam. Beidzot muca tika stipri vien valstita uz vienu un otru pusi, pie kam viņš pamanija, ka savada smaka spiedās viņam nāsīs. Viņš gribēja brēkt, bet nedrīksteja aiz</p>
             <pb/>
             <p>bailēm no meistarienes. Dzērums bija izgaisis kā tvaiks: bet nu jau bija viss par vēlu, tapēc viņš cieta klusu.</p>
             <p>„Labi," Amura kundze beidzot iesaucās; „bet kas še par drēbju gubu? - Ah, laikam kungs tās te aizmirsis. Žani, ņem tās un aiznes viņas uz kunga iztabu. Tā, – un nu varam atkal iet."</p>
             <p>Pēc kādiem acumirkļiem valdija atkal dziļš klusums Amura plašajā darbnicā, bet caur vaļejo spundes caurumu Karpis paklusu balsi sauca:</p>
             <p>„Adelina, Adelina, es esmu ieslodzits netīrā mucā! – Adelina, nāc nu šurp, un pestī mani laukā!"</p>
             <p>Bet lai gan viņš vairak reizes sauca viņas vārdu, tomēr viņš nedabūja nekādas atbildes. Beidzot durvis atvērās un Amurs, ienācis savā darbnicā, piegāja pie mucas un tad mēdošu balsi sauca:</p>
             <p>„He, kaimiņ, kā tev nu klājas?"</p>
             <p>„Tu esi pats velns!" Karpis dusmigu balsi sauca pa spundes caurumu.</p>
             <p>„Nu, nu, – palēnam, palēnam," Amurs piemetināja, „jo kas tev tagad notiek, to tu jau sen esi ar saviem nedarbiem nopelnijis!"</p>
             <p>„Kādiem nedarbiem?" Karpis brēca. „Vaj tu esi saudejis prātu: – Kādiem nedarbiem! ?"</p>
             <p>„Ha, ha, draudziņ," Amurs vēsu balsi teica; „man liekas, ka tava atmiņas spēja ir pavisam zudusi. Teic man, draņķi, vaj tu vairs neatminies, ko tu kādas dienas atpakaļ pastrādaji uz Basteikalna?  Vaj neatminies, ka tu mani par vairak nekā tūkstoš rubļiem esi piekrāpis un nodevis pret mani nepatiesu liecibu? Teic man, vaj tu nemēģināji caur saviem velnišķigajiem aģentiem aizdedzinat manu neapdrošinato mucu spīķeri? – He, – ko? – Un teic man, cik reizes tu neesi pa tiesam nepareizi zvērejis, un cik parādniekiem par niecigām sumam noņēmis mājas? Tu pats esi dzīvais velns, kas ielīdis cilveka ādā? – Sargies, ka sakaitinatie ļaudis tevi kādā nebaltā dienā kā tādu nenosit. Sargies, ka es nelieku tev šinī mucā nosmakt un ne gailis nedziedās tev pakaļ!"</p>
             <p>„Kaimiņ, tu runā briesmigus vārdus," Karpis gaudoja pa spundes caurumu. Lūdzu, laid mani tikai iz mucas laukā, un es tev samaksašu visus parādus."</p>
             <pb/>
             <p>„Nē, mans mīļais, tagad ir par vēlu lūgties un dot man kādus nekādus solijumus, jo es vairs tev neticu. – Ar labu nakti – Dusi saldi!"</p>
             <p>„Vai, vai, vai," Karpis gaudošu balsi kliedza. „Amuriņ, laid mani laukā, laid mani laukā!"</p>
             <p>Bet viņš nedabūja nekādas atbildes, jo Amurs jau bija zinamo mucu atstājis un izgājis iz savas darbnicas laukā un aizcirtis durvis cieti.</p>
         </div>
         <div type="chapter">
             <head>6. nodaļa: Velns Rigā, velns Rigā</head>
             <p>Karpis Amura jaunajā mucā pavadija grūtu nakti.</p>
             <p>Beidzot ausa rīts, bet Karpis neredzeja neko no ta. Tikai pa spundes caurumu viņš pamanija, ka diena iesākusies.</p>
             <p>Tomēr dzirdet gan viņš dzirdeja, ka durvis tiek attaisitas un ka vairak vīri ienāk darbnicā, dzirdeja ari Amura kundzes balsi, kas sacija:</p>
             <p>„Nu, čakli, čakli, liekat šīs ūdens mucas uz garo rospusku, pēc tanī ari šo lielo, un tad, Maksi, ved tās uz tirgu un mēģini viņas pārdot, seviški šo lielo; mums vajaga naudas, ko tās visas te velti kalst. Piesoli lielo mucu gorodņikiem gurķu ietaisišanai, jeb ari kāpostniekiem, kāpostu ievelešanai; tikai mājā vien tu viņu neved. Ņem Žani līdzi, lai viņš pastāv pie zirga, kamēr tu piedāvasi mucas pirkšanai."</p>
             <p>„Labi, labi, Amura kundze," Maksis drošu balsi atbildeja; ceru, ka pārdošu visus traukus."</p>
             <p>Mucas nu tika izveltas visas sētā un uzceltas uz garu, garu rospusku un aizvestas uz Daugavas tirgus laukumu; ari ta, kurā atradās Karpis.</p>
             <p>Mazakās mucas tika drīzvien pārdotas, tikai to lielo neviens negribēja pirkt. Visi, kuri to apskatija un gribēja pirkt, paskaidroja, ka ta esot par dārgu.</p>
             <p>Pulkstens rādija jau vienpadsmito stundu, bet muca gulēja vēl arvien uz rospusku.</p>
             <pb/>
             <p>Beidzot Maksis skaņu balsi iesaucās:</p>
             <p>„Sasodita maita, vaj tad tevī pats nelabais ielīdis! Kā nevaru, tā nevaru tevi pārdot.</p>
             <p>Un patiesi, kas gan lai to pirktu, kad par viņu tika prasita tik augsta cena, kā vēl nekad.</p>
             <p>Un tas viss tika, ka protams, darits ar padomu.</p>
             <p>Beidzot Maksis tāļdzirdošu balsi brēca:</p>
             <p>„Patiesi, velns mucā!"</p>
             <p>Žani, dod šurp cirvi, lai iesitu tai dibenu!"</p>
             <p>Turpretī pa spundes caurumu bija tāda gaudoša balss dzirdama:</p>
             <p>„Lautiņi, pērkat šo mucu, pērkat; es pats viņu samaksašu!"</p>
             <p>Tomēr neviens nedzirdeja šos vārdus.</p>
             <p>Pa tam Maksis bija pacēlis cirvi augsti gaisā, kliegdams un brēkdams un saukdams:</p>
             <p>„Tagad gribu redzet, vaj velns patiesi šinī mucā, vaj nē? Kapēc gan neviens to nepērk?!</p>
             <p>Ļaudis sadrūsmējās ap rospusku, dažnedažadi jokodamies, un – bauc, bauc – mucai dibens bija iesists.</p>
             <p>Maksis paskatijās mucā iekšā, un bailigu balsi iekliegdamies: „Velns mucā, – velns mucā!" nolēca no rospuska zemē.</p>
             <p>Bet ši ziņa izplatijās zibeņa ātrumā pa visu tirgus laukumu un tirdzinieki saskrēja no visām pusem kopā, ar tādu sparu, ka daudz sviesta galdi tikka apgāsti, desu bļodas sadauzitas, zivju vannas notriektas gar zemi, pat dažas smagas siļku mucas aizspārditas uz citu pusi.</p>
             <p>„Velns Rigā, velns Rigā!" neskaitāmas balsis sauca.</p>
             <p>Un šis sauciens krāca kā varena straume, kā putodama, trakodama jūra.</p>
             <p>Bet Karpis domaja:</p>
             <p>„Dodies nu iz mucas laukā uz labu laimi! Mana māja jau nav visai tāļu! varbūt kā nokļūšu laimigi savā dzīvoklī! Un, – viens, – divi, trīs! – Karpis izlēca iz mucas laukā! Bet kāds?  Patiesi melns, kā velns, jo Amura mucā iebērtais melnais pulvers un pa spundes caurumu ielietais šķidrums bija darijuši savu pienākumu uz labako. Viņš nolēca no rospuskas</p>
             <pb/>
             <p>zemē un iesāka skriet mājup, kamēr bazunigi sauciem viņu pavadija:</p>
             <p>„Ļautiņi, ļautiņi! – Velns Rigā, velns Rigā!"</p>
             <p>Bet ar šiem saucieniem vien nepietika.</p>
             <p>Liela ļaužu drūzma devās viņam pakaļ, kurā atradās gan jauni gan veci, gan lieli, gan mazi, gan resni, gan tievi, gan nabagi, gan bagāti. Bet lai gan viņu starpiba bija nezin cik liela, tomēr visu balsis savienojās vienā saucienā:</p>
             <p>„Velns Rigā, velns Rigā!"</p>
             <p>Un šis sauciens atskanēja maz acumirkļos visā Rigā, kurā nu izcēlās tāds liels uztraukums, kāds vēl nekad nebija ne piedzīvots, ne pieredzets.</p>
             <p>Tomēr Karpis bija vēl diezgan attapigs, doties taisni uz māju, kurā, kad tas to bija aizsniedzis, pazuda neskaitāmu ļaužu acim.</p>
             <p>Bet nu atkal viss ļaužu bars brēca:</p>
             <p>„Velns Karpa mājā!"</p>
             <p>Un nu notika tāda sadrusme uz ielas, kā nevisiem fūrmaņiem bija jaatstājas un satiksme tika lieliski trauceta, lai gan policeja visiem spēkiem pūlejās lielo ļaužu baru izklīdinat, bet par velti, jo viņu balsis pazuda saucienos;</p>
             <p>„Velns Rigā, velns Rigā!"</p>
             <p>Bet drīzvien ari visā Vidzemē atskanēja:</p>
             <p>„Velns Rigā, velns Rigā!"</p>
         </div>
         <div type="chapter">
             <head>7. nodaļa: Raimunds spīlēs</head>
             <p>Laj nu gan Karpis pa lielakai daļai atriebts, tomēr ar to visu bija ļoti maz kas panākts.</p>
             <p>Adelinas sēras un sirdssāpes pēc sava drauga bija un palika tikpat lielas, kā senāk.</p>
             <p>Ak, kā viņa vēlejās Raimundam paziņot, ka Karpis vēl dzīvs un ka viņa bailes no policejas esot bezpamatigas; bet viņa jau nezinaja ta adresi, nezinaja ari, kur un kādā pilsētā viņš atrodoties. </p>
             <pb/>
             <p>Ak, un cik daudz asaru viņa neizlēja pēc viņa, cik daudz nopūtu negāja uz augšu pie Ta, kas skaita klusas, neredzetas asaras, kas dzird visas klusas vaimanas un sēras un kas iztvīkušās sirdis var un spēj ieliet savu debešķigo, atspirdzinajošo balzamu. Un gan nepagāja neviena diena, kurā ta nebūtu karstas asaras liedama pielūgusi sirsnigi Dievu un tam neissūdzejusi savas rūpes un bēdas.</p>
             <p>Bet ari Raimundam neklājās vis labaki.</p>
             <p>Viņam bija japiedzīvo daudz sūrumi un grūtumi, kādus reti kāds mīksti un pilnibā audzinats cilveks pieredzejis.</p>
             <p>Mēs jau atminamies itin labi, kā viņam izgāja Žagaru krogā, un iz kura tas laukā ticis iecirtās mežā un devās pa to uz priekšu, turedamies arvienu šosejas tuvumā.</p>
             <p>Bet drīzvien viņš tikko paspēja vilkties uz priekšu, jo šaurie, mazie zābaki iesāka atkal par jaunu spiest un berst nejauki, kājas. Viņš mēģinaja tos novilkt, bet āu! - zābaki bija rīta rasā palikuši slapji un nepakustējās ne par matu no kājas. Ko nu darit? Ko nu iesākt? – Viņš iesāka tiem noplēst zoles, bet tās bija stipri piešūtas pie virsādas un nebija nekādejadi dabūjamas nost. Beidzot viņam iekrita labs padoms prātā. Viņš izvilka iz ķešas mazu naziti un iesāka uzmanigi tiem pārgriezt virsādas un nu tikai viņš vareja atsvabinat savas kājas no tiem. Un nu viņš gāja zeķem vien un sarāvās katru reizi, kad sausi, asi žagari dūrās viņam kāju pēdās, jeb kad kāda čūska pārskrēja tam pāršķersam par teku.</p>
             <p>Beidzot viņš atstāja mežu un uzgāja atkal uz šoseju, pa kuru tas soļoja naigi vien uz priekšu, kamēr nebija nokļuvis Turaidas Daniela krogā, kur tas par Žagaru krogā no krodzinieka un Vaidena dabūtam kapeikām nopirka pudeli alus un vienu kliņģeri un tad daudzmas atspirdzinajies un atpūties steidzās atkal uz priekšu un nemitējas iet, kamēr nebija aizsniedzis Liel-Straupi, kur tas iegāja vietejā krogā un kur krodzinieks to sveicinadams padevigu balsi jautaja:</p>
             <p>„Mans kungs, ar ko es jums varu pakalpot?"</p>
             <p>„Man nevajaga neka," Raimunds atbildeja.</p>
             <pb/>
             <p>„Nu, tad virzaties projām, es nedrīkstu pieturet nepazīstamus cilvekus." Un ši ir mana kunga stingra pavēle.</p>
             <p>Neko darit, Raimundam bija jaiet.</p>
             <p>Un viņš gāja, lai gan tas bija izsalcis un noguris līdz beidzamam.</p>
             <p>Krēsla jau sāka mesties, kad viņš nokļuva uz tā saukto „Plāča kalnu," no kura tas ieraudzija vairak zemnieku mājas. Viņš apstājās un murmināja:</p>
             <p>„Kā būtu, kad es pirmo reizi savā mūžā pamēģinatu zagt, piespiests no izsalkuma un slāpem? Kā būtu, ja es tur vienā zemnieku mājā varetu nočiept kādu klaipu maizes un kādu vērpeliti sviesta?"</p>
             <p>Un kamēr viņš tā prātoja, viņa vēders ierūcās: „Gribu, gribu, gribu!"</p>
             <p>Un ta bija zīme, ka nav ko kaveties, ja negrib nolikties zem kāda koka vaj krūma ar tukšu vēderu un izslāpušām krūtim. Tapēc viņš, naktij iesākoties, nogriezās no lielceļa un gāja uzmanigi uz tuvakajām zemnieku mājam, kuras viņš no minetā kalna bija redzejis, lai gan tam sirds pukstēja dzirdoši krūtīs.</p>
             <p>Un viņš gāja un gāja, kamēr nebija nokļuvis pie paaugstas sētas, pītas no gariem koku zariem un maziem kociņiem, kurai tas pārkāpa lēnam pāri un tad notupās pie tās zemē, lai varetu izpētit, kur saimniece uzglabā pienu un sviestu; bet viņš kā nevareja, tā nevareja tikt skaidribā. Beidzot viņam taču uzgāja gaisma.</p>
             <p>Viņš redzeja, ka pa kāda šķūniša durvju caurumu izlīda liels balts runcis, kurš stipri vien laizijās.</p>
             <p>„Ah," Raimunds murmināja, „tam ir kas labs ķēries ; tas nupat kā noturējis nakts maltiti. Tur vajaga atrasties kādām nekādām pārtikas vielam. Mēģinašu ari es iekļūt viņejās telpās. Ai, kaut tikai nebūtu aizslēgtas durvis. Esmu gan dzirdejis, ka daudz zemnieki neaizslēdzot nebūt savu klēšu un pieliekamu kambaru durvis. Ceru, ka ari šīs durvis būs vaļā."</p>
             <p>Un tad ar klusu balsi viņš piemetinaja:</p>
             <p>„Vaj dzirdi, nelabais, stāvi nu man klāt! - Nākotnē es tevi patiesi negribu apgrūtinat".</p>
             <p>Viņš pasmējās rūgti un mēģinaja ar šiem vārdiem sevi uzjautrinaties, jo viņš mīleja arvien humoru, pat nepatīkamos apstākļos, kā mēs to redzejām Žagaru krogā.</p>
             <pb/>
             <p>Un nu viņš iesāka līst lēnam uz priekšu.</p>
             <p>Piepeši viņš sarāvās nn aizcirtās ātri aiz kāda koka, jo savads troksnis viņu aizbaidija. Mājas uzticamais sargs, Duksis, bija ieraudzijis savu iedzimto ienaidnieku, balto runci un drāzās tam ar tādu sparu virsu, ka tas nemaz nepamanija nelūgto svešo viesi, lai gan abi aizdrāzās viņam gluži tuvu garam, pazusdami nakts tumsibā.</p>
             <p>„Labi, ka suns ir projām," Raimunds murmināja; „tagad jarīkojas. Ha, durvis ir neaizslēgtas, nu tikai iekšā!"</p>
             <p>Dziļš klusums valdija mazajās, bet tumšajās telpās.</p>
             <p>Raimunds aizdedzinaja sērkociņu un ieraudzija sev par lielu lielo prieku palielu galdu, uz kura stāveja vairak bļodas, pilditas ar balto, saldo pieniņu. Ari kādi pamazi sviesta spainiši bija redzami, kā ari turpat, uz plaukta, vairak maises kukuļi.</p>
             <p>„Nu tikai klāt, vispirms pie saldā piena," viņš murmināja. „Ak cik gārda, ak, cik salda un atspirdzinoša ši vienkāršā Dieva dāvana."</p>
             <p>Un viņš dzēra un dzēra garšigo šķidrumu pilniem malkiem, pie kam atspirga pie miesas un dvēseles.</p>
             <p>Pēc tam viņš attaisija vienu sviesta spainiti, paņēma maizi un ēda un ēda, ko zobi nes, pastarpām piedzerdams arvien klāt pienu.</p>
             <p>Tomēr, kad cilveks domājas būt laimes klēpī, nelaime un posts ari klāt, tas nu ari bija japiedzīvo Raimundam.</p>
             <p>Viņš jau pašā iesākumā nebija pamanijis, ka vienā kaktā guļ mīkstā sienā kāds vecs vīrelis, kura miegs pa laikam bija ļoti viegls. – Šis vīrs nu pamodās, kad Raimunds gribēja patlaban atstāt viesmīligās telpas, kukuli maizes un mazu sviesta spainiti līdzi paņemdams.</p>
             <p>„Kas te?" viņš skarbu, nejauku balsi brēca. – Ļautiņi, zagļi, zagļi! „He, saimniek, nākat, nākat!"</p>
             <p>Raimunds tā izbijās, ka tam izkrita sviesta spainitis no rokas un maizes kukulis iz paduses. Viņš gribēja doties patlaban pa durvim laukā, kad stingra, kaulaina roka sakampa to aiz apkakles un atrāva viņu atpakaļ, pie kam nejauka balss sauca:</p>
             <p>„Kur nu, zagli, kur nu, blēdi?! – Saimniek, saimniek, nākat jel drīz! Zagļi, blēži, razbainieki pilna māja! - Ehe, ehe"</p>
             <p>Bet Raimunds domāja : „Lai nu notiek, kas notikdams; bet padoties es šo reizi nepadošos!" pie kam viņš krāva atrociski savam ķērajam tik sparigi par sprandu, ka tam uguns vien nošķīda gar acim un tas iesāka tik briesmigi kliegt, ka viņa kliedzienu bija pat kaimiņi dzirdejuši.</p>
             <p>Tomēr šinī kritiskajā acumirklī viņam izdevās no sava pretinieka nagiem pavisam atsvabinaties un aizsniegt durvis, pa kurām viņš nu drāzās tik naigi laukā, ka tas pat nepamanija, ka bija pārlēcis Duksim pāri, kurš nobijās tā, ka ievilka asti kāju starpā, aizskrēja aiz mājas stūra un tad tikai vēl iesāka gaudošu balsi riet, kamēr Raimunds aizsniedza augšā minēto sētu, pār kuru tas nu metas pāri.</p>
             <p>Bet, ak, - šinī pašā acumirklī norībeja šāviens un viņš dzirdeja, ka skrotas turpat viņam līdzās ieskrēja sausajā žogā un ka vairak vīru kājas dimdināja zemi.</p>
             <p>Viņš nu gan tika sētai pāri un izmuka ķēraju nagiem, bet gandrīz vesela puse no svārkiem palika sētas asajos stumburos plivinajoties. Ari savus zābakus viņš bija pazaudejis, un tā nu viņš bija piespiests ar pus svārkiem un basam kājam ceļot uz Pēterburgu.</p>
             <p>Bet lai nu gan šīs ķezas nebija mazas, tomēr viņš devās kā stirna uz priekšu, kamēr nebija nokļuvis atkal uz lielceļu, pa kuru viņš kādu gabalu paskrējis, iecirtās kādā meža stūrī, kur viņš tūliņ paslēpās zem kāda koka zemajiem, kuplajiem zariem, nosēdās zemē un noslaucija no pieres karstus sviedrus.</p>
             <p>Paēdis nu gan viņš bija, bet kur tad svārku puse un zābaki? – Bet ko darit? – Liktens bija jauno vīru pārsteidzis un tam bija viņa varai šimbrīžam jāpadodas.</p>
             <p>Viņš nolauza kādus lapainus zarus, palika tos sev pagalvī un nolaidās turpat zem koka zemē, gribedams kādu mazu laiciņa nosnausties un tad atkal ceļot tālaki, savam nezinamam liktenim pretī.</p>
             <p>Un drīz vien aizvērās viņa acis un maigā miega māmuliņa auklēja viņa dvēseli savā klusajā klēpī.</p>
             <pb/>
         </div>
         <div type="chapter">
             <head>8. nodaļa: Palīgs īstā laikā</head>
             <p>Lai gan Raimunds bija apņēmies tikai kādas minūtes nosnausties šinī klusajā zemes stūritī, tomēr kad viņš atvēra acis, tad jau saule stāveja labi augsti, un viņš dusmojās par sevi, ka nebija agrāki pamodies. Taču visapkārt apskatijies un neko biedinošu neieraudzijis, viņš iesāka turpināt savu ceļu, protams pa krūmiem un mežiem, pa purviem un muklajiem, lai tikai nesatiktu kādu cilveku; jo kam gan viņš drīksteja rādities tāds puspliks un ar basam kājam, jo ari zeķes bija sadriskajušās lupatu lupatās.</p>
             <p>„Ak," viņš reizu reizem iesaucās, „to es esmu nopelnijis caur savu noziegumu Rigā uz Basteikalna.</p>
             <p>Kadēļ man vajadzeja savu pretinieku iegrūst netīrumu grāvī, lai viņš tur noslīkst? Un cik tāļu lai es šādā briesmigā apstāklī tieku. Bez tam man nav ne sarkana graša ķešā. Kājas jau ari sāk mesties tulznās un kad es vairs nepavisam nevarešu iet, kas tad lai ar mani notiek? Tad būs janoliekas zem kāda koka un jāgaida gals. Un beidzot putni un čūskas ēdīs manas miesas un saule balinās manus kaulus. Ak, ak, – posts un nelaime priekšā, posts un nelaime visapkārt.</p>
             <p>Diena bija karsta un saule stāveja jau pusdienā; bet Raimunds nebija baudijis vēl ne ūdens piliena, ne drupatiņas sausas maizes. Slāpes un izsalkums iesāka viņu atkal no jauna mocit.</p>
             <p>Piepeši viņš apstājās.</p>
             <p>Viņam iekrita kautkas sevišķis prātā.</p>
             <p>„Ko? – kā būtu," viņš murmināja, kad es uzmekletu linu kupči Duzi? Tāļu viņš no šīs vietas nevar būt.</p>
             <p>Kā būtu, kad es, kas es esmu jau noslīcinajis vienu vīru un ielauzies ari citu mantas kambari, tagad ari melotu un viņam teiktu un apgalvotu, ka laupitaji man uzbrukuši un mani aplaupijuši līdz beidzamam, saplēsuši man drēbes, novilkuši zābakus un atņēmuši visu naudu? – Un vaj tas mani nepazīst, kā bagatā Rigas tirgoņa Balzama dēlu. Vaj mēs neesam viņam arvienu par sēklam un liniem to lielako cenu samaksajuši? - Pag, janovelk saplēstie svārki, jānes uz rokas un jaiet uz lielceļu virsu; varbūt</p>
             <pb/>
             <p>ka satikšu kādu cilveku, kas man varēs pasacit, kur Duža veikals atrodas.</p>
             <p>Uz lielceļu uzgājis viņš ieraudzija kādu vecu, salīkušu vīreli nākam.</p>
             <p>„Tētiņ, vaj jūs nevaretu pasacit, kur Duža kungs dzīvo un vaj viņa veikals vēl tāļu no šejienes?" Raimunds maigu balsi jautajā.</p>
             <p>„Hi-hi-hi, kā nu es nezinašu, kas tad lai zina?" vecais kuprainais vīrs atbildeja.</p>
             <p>„Ha, tad jūs gan tur dzīvojat? – Vaj nē?"</p>
             <p>„Senaki gan, bet tagad vairs nē," veciša atbilde skaneja.</p>
             <p>„Kapēc nē?"</p>
             <p>„Duža kungs mani padzina."</p>
             <p>„Kapēc?"</p>
             <p>„Tapēc, ka es esot par vecu un nevarot diezgan spēji strādat."</p>
             <p>„Tad gan viņš ir cietsirdigs vīrs?"</p>
             <p>„Nē, kungs; pret svešiem viņš ir laipns un viesmīligs, tikai pret savejiem viņš ir ciets, kā krams un tērauds."</p>
             <p>„Tad jūs gan esat viņa radinieks?"</p>
             <p>„Esmu viņa tēvs."</p>
             <p>Raimunds sarāvās. Viņš vaicaja tālak:</p>
             <p>„Cik veci jūs esat?"</p>
             <p>„Būs jau 82 gadi mugurā."</p>
             <p>„Un kur jūs tagad dzīvojat?"</p>
             <p>„Redzat, tur tajā pirtī."</p>
             <p>„Augstais Dievs," Raimunds nopūtās; „vaj tādi ļauni, nejauki cilveki dzīvo tavā jaukajā pasaulē! – Nav grēks, kad tos piekrāpj, vaj apzog. Bet nu parādat man ceļu uz Duža kunga mājam."</p>
             <p>„Arē, kungs, kur jūs redzat tās glītās ēkas, tur dzīvo mans cietsirdigais dēls, kuram es esmu senāki visu atdevis, pat beidzamo kapeiku, lai varetu iesākt tirgoties. Ak, viņš palika bagāts un man jaiet ubagot. Vaj redzat tur viņpus ezera tās mājas?"</p>
             <p>„Nedzu gan," Raimunds atbildeja.</p>
             <pb/>
             <p>„Nu, tās piedereja senāki man; bet mans dēls pierunaja mani, lai es tās pārdodot, lai varetu iesākt plašaki tirgoties, ko es ari dariju; bet no viņam iedotās naudas neesmu vairs redzejis ne sarkana graša."</p>
             <p>„No ka tad jūs tagad pārtiekat?"</p>
             <p>„Eju apkārt pa pagastu diedelet."</p>
             <p>„Nu nekas, tētiņ, ja Dievs man palīdzēs tikt pie naudas, tad neaizmirsišu ari jūs, bet šinī acumirklī esmu izsalcis, kā briedis."</p>
             <p>„Vaj tā, nu tad nākat man līdzi; došu jums, kas man būs pie rokas, un tad varesat iet pie mana dēla."</p>
             <p>Raimundam šis uzaicinajums bija ļoti pa prātam. Viņš gāja vecitim līdzi uz netāļo pirti, kura piedereja pie tuvejām mājam un pie kuras stāveja divi lieli bērzi, kuru kuplie, zemie zari apklāja pa lielakai daļai veciša tagadējo diezgan drūmo mitekli.</p>
             <p>Pie pirts nokļuvuši, viņi iegāja tanī tūliņ iekšā.</p>
             <p>„Kas tas?" Raimunds murmināja. „Te jau ir vis tīrs un glīts, kā bazniciņā." Veciša gulta bija pārklāta ar tīru, baltu palagu; pie lodziņa stāveja neliels galds, nekrāsots, bet tīrs ka sniegs, bez tam bija vēl redzami divi ar salmiem iepīti krēsli un kāds mazs plauktiņš uz kura bija redzamas pāris trauciņu un kādas karotes.</p>
             <p>„Nu, kungs, lūdzu atsēžaties, dabūsim tūliņ kautko uzkost."</p>
             <p>To sacijis, vecitis piegāja pie kādas nelielas kastes un izņēma iz tās maizi, gabaliņu siera un bļodiņu ar sarūgušu pienu, un visu uzlicis uz galda, laipnu balsi teica:</p>
             <p>„Ēdat nu, mans kungs, ko Dievs devis; es jau kaimiņos paturēju labu pusdienu."</p>
             <p>Un Raimunds nelikas to sev divreiz sacities, bet sēdās pie galda un ēda minētas Dieva dāvanas ar lielako ēstgribu, pie kam skābais piens viņu ļoti atspirdzinaja.</p>
             <p>Paēdis viņš piegāja vecitim klāt un viņa kaulaino roku satvēris kustinātu balsi teica:</p>
             <p>„Tēvs, ja Dievs man palīdzēs un es tikšu atkal pie naudas, tad es gribu jums par šo lielo labdaribu atlīdzinat simtkārtigi; </p>
             <pb/>
             <p>bet tagad es atrodos ļoti bēdigos apstākļos. Esmu 24 stundu laikā palicis bez svārkiem un bez zābakiem. Zem kājam sametušās čulgas, tā ka man nākas ļoti grūti kulties uz priekšu. Un tomēr man vajaga nepieciešami tikt Peterburgā."</p>
             <p>„Ko jūs sakat, Pēterburgā? Vī, manu dieniņu, tas jau ir varen garš ceļš, kas jūsu kājam jamērī? Mēģinat taču braukt ar pastu."</p>
             <p>„Tētiņ, man jau nav naudas ar ko samaksāt zirgus."</p>
             <p>Vecitis, šos vārdus dzirdejis, nokāra galvu uz krūtim un nogrima dziļas domās, kamēr beidzot teica:</p>
             <p>„Vaj dzirdat, jaunais kungs, šinī lietā es jums varu izlīdzet; es varu jums patapināt vajadzigo naudu, jo es zinu un paredzu, ka jūs man to atdosat! Kamēr es vairs nedzīvoju pie cietsirdigā dēla, tikmēr esmu iekrājis kādus 150 rubuļus, kurus es jums nu gribu aizdot, lai jūs tiktu pie mērķa. Es negribu ari zinat, caur kādiem apstākļiem jūs esat iestiguši tik bēdigos apstākļos, bet dodu jums minēto zumu uz jūsu goda vārdu, kuru, ka man liekas, vēl neesat zaudejuši. Bet tagad liekaties nu manā gultā un atpūšaties no savām ceļa grūtibam un tad varesat iet savu ceļu tālaki."</p>
             <p>Kad Raimunds dzirdeja veciša vārdus, tad noritēja lielas asaru lāses pār viņa košajiem vaigiem.</p>
             <p>Viņa sirds bija palikusi mīksta kā vaski.</p>
             <p>Viņam izlikās, ka tas atrastos kādā svētnicā un nevis nabaga vīra būdiņā - pirtiņā, kamēr viņa dvēsele līgsmojās vaj līdz pat debesim, seviški par to, ka vēl esot labi cilveki pasaulē; viņš aplika rokas ap veciša dzīslaino kaklu un kustinātu balsi sacija:</p>
             <p>„Tēvs, jūsu klusajā paspārnitē es jūtos kā kādā svētnicā, kā miera ostā, un jūsu tuvums paceļ manu dvēseli līdz pat debešu augstumiem, tapēc es nevaru jūs atstāt, pirms jūs neesat mani svētijuši. Lūdzu, lūdzu, dodat man savu svētibu uz garo ceļu līdzi? Es paredzu, ka viņa pasargās mani no tāļakiem noziegumiem nezinamajā nākotnē; es paredzu, ka man vēl daudz bēdas un sirdēsti uzbruks, bet jūsu svētiba būs mana stute un pīlars, pie kura es patveršos kārdinašanas brīžos, un viņa dos man mieru sirdī, kad dzīves vētras ap mani dauzisies."</p>
             <p>„Mans dēls," vecitis trīcošu balsi sacija, „īstā svētiba nāk no augšienes; tomēr, lai notiek tava griba, es gribu tevi svētit!"</p>
             <p>Kad Raimunds šos vārdus dzirdeja, tad viņš nometās ceļos veciša priekšā, kurš, savas rokas uzlicis uz viņa galvu, svinigu balsi teica:</p>
             <p>„Mans dēls, no kurienes ari tu nenāktu, un uz kurieni tu ari neietu, un kas tu ari nebūtu, es tevi svētiju no sirds un dvēseles un novēlu pie tam tev daudz laimes un prieka piedzīvot. Lai Dievs neļauj tavām kājam slīdet, bet iet arvienu uz taisniem patiesibas ceļiem. Ak dēls, turi, kas tev ir, ka neviens neatņem tavu kroni. Pasaule ir viltus un kārdinajumu pilna, tapēc pārbaudi visas lietas, un to, kas labs, paturi. Pār visām lietam goda un mīlē savus vecakus, lai vīņi ari būtu kādi būdami, un tava alga nezudīs! – Un nu, mans dēls, esi svētits, esi svētits uz visiem laikiem!"</p>
             <p>Raimuns uzcēlās no zemes augšā un viņš sajuta savā sirdī tādu mieru un prieku, kā vēl nekad. Viņš ari noģida, ka Dievs negribot šo pavisam atstāt un atstumt no sava vaiga, tapēc viņš jutās laimigs un viņa gars slaveja klusam Dievu. Pēc tam viņš ielikās veciša gultā drusciņ nosnausties, lai varetu jauniem spēkiem turpināt savu ceļu. Bet ak, kad viņš uzmodās, tad saulite taisijās jau slīdet aiz apvāršņa, tik garš un salds bija viņa miegs bijis.</p>
             <p>„Tagad, dēls, tev japaliek tepat pa nakti," vecais Duzis teica, „bet rītā agri varesi iet tālak. Redzi, kamēr tu guleji, aizgāju uz ezeru un pazvejoju drusciņ zivis: redzi, tur kūp garšiga zupa, nāc tikai, sēdies un ēdisim."</p>
             <p>„Paldies, tēvs, par jūsu mīlestibu un laipnibu; palikšu ari šepat pa nakti un apkopšu savas samaitātas kājas."</p>
             <p>Tāpat kā pusdiena, tā ari vakariņas gāja Raimundam dikti pie sirds.</p>
             <p>Pēc vakariņam vecitis apskatīja Raimunda čulgainās kājas, nomazgaja tās un aptina ar nātnām lupatām, sacidams:</p>
             <p>„Ja gan, tā jau klājas smalkām kājiņam, kuras nav ieradušas iet pa cietiem, nelīdzeniem ceļiem. Bet nekas, gan mazās vātis sadzīs. Nopirkat Valmierā jaunus, mīkstus zābakus, kā ar</p>
             <pb/>
             <p>jaunus svārkus, gan tad būs viss labi; varesat iet i kājam, i braukt, kamēr nebūsat iekļuvuši Pēterburgā."</p>
             <p>Turpretī Raimunds domāja:</p>
             <p>„Kad visi cilveki pasaulē būtu tik labi kā šis vecitis, tad gan nebūtu virs zemes neviena laupitaja, neviena zagļa un neviena diedelnieka, jo kristiga mīlestiba, kura parādas darbos, novērš noziegumus un pārkāpumus, kuru saknes meklējamas trūkumā un nabadzibā."</p>
             <p>Vecitis piedāvaja Raimundam atkal savu gultu, kamēr pats uzlīda uz lāvu, uz kuras tas bij uzlicis drusciņ siena.</p>
             <p>Vecais Duzis aizmiga drīz vien, kamēr Raimunda acīs nenāca vairs nebūt miegs, jo domas par savu Adelinu un notikumu uz Basteikalnu neļāva viņam duset, un kad gaismiņa svīda, viņš jau iesāka posties uz aiziešanu. Bet ari Duzis nokāpa no savas lāvas, iedeva jaunajam vīram, kuru viņš vēl arvienu sauca par savu dēlu, apsolitos 150 rubļus un novēleja tam laimigu ceļu un pastāvigu laimi uz visiem laikiem.</p>
         </div>
         <div type="chapter">
             <head>9. nodaļa: Mīlestibas klēpī</head>
             <p>Raimundam bij ļoti pa prātam, ka viņš vareja tik agri atstāt labsidigā veciša būdiņu – pirti, jo viņam bija vēl tikai pussvārki mugurā un kājas kailas. Un kur vien viņš vareja, tas gāja gar lielceļa malu, jo kājas tam bij vēl ļoti vārigas, lai gan ar linu lupatām aptītas.</p>
             <p>Pēc triju stundu ceļojuma viņš ieraudzija Valmieras baznicas torni.</p>
             <p>Viņš priecajās, ka nu tikšot pie zābakiem un jauniem svārkiem, un ka tad viņam nebūšot jākaunas no ļaudim, kuri to tagad uzskatija ieplēstām acim, kā kādu svešas zemes putnu, ka kādu ērmu.</p>
             <p>Ak, un cik laimigs viņš jutās, kad tas beigās ieguva Valmierā trūkstošos apģērba gabalus. Viņam palika silti ap sirdi, kad labsirdigais vecitis tam iesitās prātā; bet viņa krūtīs radās jauns drošums, jauna ceriba, jauna ticiba.</p>
             <pb/>
             <p>Viņš iegāja kādā diezgan glītā viesnicā, izdzēra glāzi vīna un nosēdās pie kāda apaļa galda, gribēdams pārlikt un pārdomat, kas viņam nu būtu vislabaki darāms, vaj doties pa šo pašu ceļu uz zinamo pilsētu, jeb ari griezties atpakaļ uz Rigu, un braukt pa dzelzsceļu uz turieni. Bez tam viņa sirds kāroja karsti jo karsti vēl reiz redzet savu mīligo, skaisto, uzticigo līgaviņu un tad pieklājigi no tās atvadities. Un to visu viņš taču vareja pa nakti izdarit, lai policija viņu nepamanitu. Beidzot viņš nosprieda doties atpakaļ uz Rigu, apmierinat un iepriecinat savu līgaviņu Adelinu, ja viņa vēl būtu dzīva, tad vēl reiz meģinat izlīgt ar tēvu un dot viņam pienākošo godu, kā to ari vecais Duzis bija sacijis, un tad Dieva vārdā doties uz lielo Ņevas pilsētu.</p>
             <p>Bet vēl kautkas jauns iekrita viņam prātā, pie kam tas murmināja:</p>
             <p>„Kā būtu, kad es necereti uzmekletu cietsirgo, jauno Duzi, kurš pret savu tēvu tik nepareizi un neģēligi izturās; ja, ja, es to darišu, varbūt ka iespēšu viņu pierunat un viņš ņem savu tēvu atkal pie sevim."</p>
             <p>„Un - sacits, darits.</p>
             <p>Pēc kādas pusstundas viņš jau sēdeja pasta ratos un brauca atpakaļ pie jauna Duža, ar kuru, ka jau augšā minēts, viņš, jeb labāki sakot, viņa tēvs stāveja sakarā veikala darišanās, un jau pēc kādas stundas rati apstājās pie viņa durvim.</p>
             <p>Raimundam nāca pretī kāds jauns, slaiks, glīti ģērbies vīrs.</p>
             <p>Tas bija Duzis.</p>
             <p>Viņš paklanijās dziļi pret Raimundu un izsacija tam savu lielo prieku, ka šis redzot savā paspārnē sava veikala biedra dēlu.</p>
             <p>„Priecajos ari jūs redzot," Raimunds veikli atteica; „bet es neesmu šinī acumirklī jums nekāds mīļš viesis, jo es gribu no jums palienet trīssimts rubuļus uz īsu laiku, esmu vakar..."</p>
             <p>Tāļak Raimunds netika, jo Duzis pārtrauca viņu, skaņu balsi iesaukdamies:</p>
             <p>„Balzama kungs, vaj tik vien? Ņemat taču veselu tūkstoti!"</p>
             <pb/>
             <p>„Labi, lai iet vesels tūkstots!"</p>
             <p>Un Duzis izņēma iz atvilktnes lielu, biezu ādas naudas maku, izņēma iz ta desmit simtsrubuļu gabalu un pasniedza tos Raimundam.</p>
             <p>„Paldies," pēdejais iesaucās; „lūdzu vekseli, lai es to parakstu."</p>
             <p>„Nav vajadzigs," Duzis laipnu balsi paskaidroja. „Jums es uzticu visu savu mantu bez nekāda raksta."</p>
             <p>Raimundam palika silti ap sirdi, kad viņš noģida, cik liela uzticiba tiek viņam dāvinata. Viņš satvēra Duža roku, spieda to un teica:</p>
             <p>„Pateicos jums par lielo uzticibu; bet es tomēr vēl neesmu nekāds mīlš viesis, jo man jums kautkas jāsaka, kas jums nebūt nepatiks."</p>
             <p>„Ta, nu sakat vien droši visu, kas jums man jāsaka. Dodu jums savu goda vārdu, ka es neņemšu neko par ļaunu."</p>
             <p>„Labi, Duža kungs," Raimunds viņa vārdiem ticedams sacija; „vakar satiku uz lielceļa kādu vecu vīru, sakrupušu un salīkušu, kurš tā sakot stāv jau ar vienu kāju kapā, un, kā man šķiet, otra ies ari drīz pakaļ, un es no viņa paša mutes dabūju dzirdet, ka tas esot jūsu tēvs! - Duža kungs, vaj tas ir tā?"</p>
             <p>„Duzis bija nosarcis kā novārits vēsis.</p>
             <p>Viņš neuzdrošinajās uzskatit runātāju.</p>
             <p>Aiz liela kauna spiedās viņam asaras acīs.</p>
             <p>Raimunda vārdi bija aizgrābuši viņa sirdi tik vareni, ka viņam sametās vārdi kaklā, kurus tas gribēja izrunat.</p>
             <p>Raimunds pamanija jaunā vīra sajukumu, tapēc viņš domāja:</p>
             <p>„Šo vīru var vēl labot," un tad pret Duzi pagriezies kustinātu balsi teica.</p>
             <p>„Duža kungu, runājat taču, vaj jūsu tēvs ir vēl dzīvs?"</p>
             <p>„Mans tēvs ir vēl dzīvs," Duzis trīcošu balsi atbildeja.</p>
             <p>„Tā, un iet apkārt diedeledams."</p>
             <p>„To es nezinu."</p>
             <pb/>
             <p>„Ko? — nezinat? !" Raimunds paskarbu balsi iesaucās. „Duža kungs, es gan neesmu jūsu kungs un pavēlnieks, tomēr dodu jums padomu, savu tēvu  ņemt pie sevis; ja jūs to nedarisat, tad es un mans tēvs pārrausim visas veikala saites ar jums. Mēs negribam stāvet ar tādu vīru, kas savu veco tēvu nemīlē un negodā, nekādā sakarā."</p>
             <p>„Es jau nezinu, kur mans tēvs dzīvo," Duzis klusu balsi atbildeja.</p>
             <p>„Brīnums gan, bet es taču zinu un varu katrā acumirklī jūs aizvest pie viņa. Un es neiešu no jums projām, pirms jūsu tēvs nebūs še."</p>
             <p>Duzis kluseja kādus acumirkļus; bet tad kustinātu balsi sacija:</p>
             <p>„Gribu paklausīt jūsu gribai; bet nedomājat, ka es esmu tik slikts dēls savam tēvam; mana nelaiķa sieva jau vairak pie tam vainiga, ka mans tēvs nav vairs še."</p>
             <p>„Nu, lai būtu kā būdams, es jūs aizvedišu pie tēva un mēs viņu ņemsim tūliņ sev līdzi," Raimunds piemetinaja.</p>
             <p>„Labi, bet papriekšu iekārtosim viņam vietu; viņa kambarits jau sen nav uzposts. Lūdzu paciešaties kādus acumirkļus, kamēr nebūs viss kārtibā. Vaj zinat, Balzama kungs, man tagad noveļas no sirds kā smags, liels akmens. Paldies, ka jūs man atgādinajāt bērna pienākumu; es jau ari neesmu nemaz tik cietsirdigs un slikts, kā mans tēvs varbūt domā; ari viņam savas vainas. Bet lai būtu kā būdams, mans vecais tēvs būs mājā, - mans tēvs būs mājā !"</p>
             <p>Saulite stāveja palaunadzī, kad Duzis un Raimunds aizbrauca pie zinamā veciša, kurš ap šo pašu laiku sēdeja savas būdiņas priekšā un domāja par pagājušiem, laimigakiem laikiem, domāja par senpagājušo jaunibu, ari par tagadni un pēdejās, pagājušās nakts notikumiem. Beidzot viņš murmināja:</p>
             <p>„Taču reiz vareju atkal vienam cilvekam darit labu; taču reiz jūtos, itin ka man būtu atkal dēls, un es nestāvetu vairs kā vietulis plašajā Dieva pasaulē." Un viņam izlikās, ka kādas maigas rokas apkamptu atkal viņa liesos plecus un ka kāda klusa balss čukstetu viņam ausīs:</p>
             <p>„Tev ir dēls, – tev ir patiesi dēls!"</p>
             <pb/>
             <p>Šim acumirklī iegrabejās rati.</p>
             <p>Vecais Duzis pacēla acis uz augšu un ieraudzija savu dēlu un Raimundu tuvojamies viņa būdiņai.</p>
             <p>Viņš sarāvās.</p>
             <p>Bet rati apstājās un jaunais Duzis, izlēcis iz tiem laukā, devās pie sava tēva, krita tam ap kaklu, iesaukdamies:</p>
             <p>„Tēvs, mans tēvs!" - Tagad esmu tevi atkal atradis! Tēvs, esmu atbraucis tev pakaļ, lūdzu, nāc nu atkal dzīvot pie manis un pavadi sava dzīves vakara brītiņus pie manis!"</p>
             <p>Bet ap vecā vīra lūpam raustijās savadi smaidi, kamēr viņam viss izlikās kā sapnis, kā kāda pasaciņa.</p>
             <p>Bet kad viņa dēls runāja uz to vēl arvienu laipnus, mīligus vārdus, tad viņa gars atdzīvojās un tas trīcošu balsi sacija:</p>
             <p>„Vaj tu runā tikai patiesibu, Valdi, jeb tu esi nācis mani piezobot un manus beidzamos dzīves acumirkļus aptumšot?"</p>
             <p>„Nē, nē, - mans mīļais tēvs," Valdis skaņu balsi atteica; „es runaju patiesigus vārdus; - nāc man līdzi, - nāc man līdzi!"</p>
             <p>Un vecā vīra rokas salikās kopā, kamēr viņa acis raudzijās uz augšu, uz skaisto, zilo debesi un kamēr pār viņa lūpam gāja:</p>
             <p>„Dievs Kungs, es tevim pateicu, ka tu esi manu lūgumu paklausījis un atdevis man atkal dēlu!"</p>
             <p>Un tad pret Valdi pagriezies, diktu balsi sauca:</p>
             <p>„Nāc šurpu, mans dēls, lai es tevi apkampju!"</p>
             <p>Un tēvs un dēls turejās ilgi viens otru cieši apkampušies, kamēr Raimunda acīs iezagās asaras, domādams:</p>
             <p>„Ak, kaut ari es varetu reiz dusēt pie sava tēva krūtim!"</p>
             <p>Beidzot vecitis teica:</p>
             <p>„Mans dēls, tūliņ jau es tev nevaru iet līdzi; jo man tur iekšā daži krāmi, kuri jāņem līdzi."</p>
             <p>Bet Valdis atteica:</p>
             <p>„Tiem atbraukšu rītā pakaļ; bet tagad sēdies tūliņ ratos, šim jaunkungam blakus, kamēr es būšu jūsu kučeris."</p>
             <p>„Tā pareizi, tā pareizi!" Raimunds iesaucās. Izstiepa roku un palīdzeja vecajam vīram iesēsties mīkstajos federu ratās, kuri nu ātri vien aizriteja uz Valda īpašumu, Valda mājam.</p>
             <pb/>
             <p>Kad vecais Duzis iegāja savā glītajā, uzpostajā istabiņā, tad viņš kustinātu balsi sacija:</p>
             <p>„Tagad visas vecās lietas pagājušas un viss tapis jauns. Tagad at atkal mīlestibas klēpī, sava mīļota dēla paspārnē, un tad atkal teica:</p>
             <p>„Kungs, lai tavs kalps nu aiziet mierā, jo manas acis ir redzejušas tavu pestišanu!"</p>
             <p>Bet viņš nemira vis tūliņ; viņš nodzīvoja vēl vairak gadus sava dēla Valda paspārnē; jo īsta mīlestiba pagarina mūsu dzīves dienas, kamēr ienaids, nesaticiba un nesaderiba tās paīsina.</p>
             <p>Ari Raimunds jutās laimigs, zinadams, ka viņš padarijis labu darbu, savezdams divas sirdis kopā, kuras ilgu laiku bija šķirtas.</p>
             <p>Bet ari jaunais Duzis bija šinī vakarā tik priecigs, kā varbūt vēl nekad; jo viņš bija pārliecinajies, ka vecaku svētiba uztaisa bērnu namus, un kad viņš maigu balsi jautajā veco Duzi, ka viņam nu patīkot zem sava dēla paspārnes, tad viņš kustinātu balsi atbildeja:</p>
             <p>„Ak, mans dēls, ļoti labi; jo tagad es jūtos kā maigā klēpī, ko tikai bērna mīlestiba var radit."</p>
             <p>Raimunds atdeva nevienam neredzot vecitim palienetos 150 rubuļus, tam paskaidrodams, ka šim nu vairs tos nevajagot, tadēļ, ka Valdis viņam izlīdzejis ar vēl lielaku zumu.</p>
             <p>Viņš nu ari palika šepat par nakti, lai varetu rītā doties atpakaļ uz Rigu - uz Rigu, vēl reizi redzet savu līgaviņu, savu karsti mīļoto Adelinu; bet tas jau nevareja notikt dienas laikā, bet tikai nakti, jo viņš vēl arvienu baidijās no Rigas policejas ierēdņiem, domādams, ka Karpis esot patiesi dabūjis galu netīrumu grāvī pie Basteikalna.</p>
             <p>Tadēļ, kad viņš atpakaļ braukdams noģida, ka viņš par agri ieradišoties Rigā, tas iegriezās atkal augšā minētā Žagarkrogā, samaksāt savus parādus.</p>
             <p>Bet kad kroga papus ieraudzija jauno vīru ienākam ātriem soļiem bufetes istabā, tad tas ieplēta muti un nobijās tā, ka tas tūliņ, aiz bailēm iecirtās savā dzīvoklī un pazuda Raimunda acim.</p>
             <p>Tomēr tanī pašā acumirklī atvērās kādas citas durvis un Alise ienāca zinamā istabā.</p>
             <pb/>
             <p>Bet viņa nebūt nebijās no jaunā vīra, turpretim piegāja tam klāt, sniedza tam roku un trīcošu balsi sacija:</p>
             <p>„Ai, kā es priecajos jūs atkal redzedama; bet tagad jums japaliek labu laiciņu še!"</p>
             <p>To sacijusi, viņa iespieda Raimundam 25 ruduļu gabalu rokā, piemetinadama:</p>
             <p>„Lūdzu, lūdzu, tērejat un maksājat; ja vajadzēs, došu jums vēl!</p>
             <p>Mana sirds pieder jums jau no pirmā acumirkļa, kad es jūs redzeju.</p>
             <p>Es esmu jūsu, jūsu, - jūsu ar miesu un dvēseli uz visiem laikiem!"</p>
             <p>Raimunds skatijās nobijies uz dedzigo, diezgan skaisto jaunavu ieplēstām acim un nezinaja pirmajā acumirklī ko teikt, ko sacit.</p>
             <p>Bet Alise atkārtoja vēlreiz gandrīz tos pašus vārdus, trīcošu balsi sacidama:</p>
             <p>„Es jūs mīlu, - es jūs mīlu! - Lūdzu, neatstumjat jel mani, citadi es aiz lielām mīlestibas sāpem nobeigšos.</p>
         </div>
         <div type="chapter">
             <head>10. nodaļa: Pa mīlestibas kalniem un lejam</head>
             <p>Alise ieveda Raimundu kādā diezgan glītā, atseviškā istabā kur ta viņam krita ap kaklu un iesāka to bučot no visām pusēm, ko ari jaunais vīrs atļāva, domādams:</p>
             <p>„Viņas bučiņas man taču nepielips; mana sirds pieder un piederēs mūžam manai Adelinai, manai vienigai, izredzetai līgaviņai.</p>
             <p>Bet šinī acumirklī parādijās uz durvju sliegšņa resnais krodzinieka tēls.</p>
             <p>Papus, ieraudzijis, ka Alise bučo jauno vīru no visām pusem, bārgu balsi brēca:</p>
             <pb/>
             <p>„Alis, vaj tu esi pazaudejusi prātu, bučodama ārprātigo vīru!"</p>
             <p>„Kungs, viņš jau nav nebūt ārprātigs; viņš toreiz tikai par tādu izlikās, lai tiktu no jums vaļā, bet nu viņš nāk samaksāt jums savu rēķiņu. - Ja, ja gan, - es viņu bučoju tapēc, ka es to mīlu no visas sirds un dvēseles!"</p>
             <p>„Alis, ja tas tā ir, tad ne viņš, bet tu esi traka! - Vaj tas ir dzirdets, ka jauna meita uzmācas ar savu bezlaika mīlestibu? Nāc projām no ši mīklainā vīra;  var notikt, ka ari viņš tevi aplaiž ar savu trakumu, jeb ari ir jau aplaidis. Tā būs, tā būs! - Citadi tu neķertos tam kā ērce ap kaklu? - Nāc projām, nāc projām! - Lai pūst visi rēķini, - iztikšu ari bez viņa grašiem, lai iet tikai savu ceļu!</p>
             <p>Vaj dzildi, Alis, - lai viņš iet savu ceļu, citadi likšu pasaukt pagasta vecako!"</p>
             <p>Bet nu ari Raimunda krūtīs ieviesās īgnums un dusmas.</p>
             <p>Viņš piegāja papum kādus soļus tuvaki un stingru balsi sauca:</p>
             <p>„Vaj dzirdi, vecais, ja tu nepaliksi reiz prātigs, tad izsviedišu tevi lauka iz ši kroga; jo tikdaudz man vēl ir spēka! - Iesim labāki pie bufetes, iedzersim pa glāsei laba vīna un būsim draugi. Vaj nē?"</p>
             <p>Vecis sajuka.</p>
             <p>Viņš skatijās uz jauno vīru pētijošām acim un nezinaja lāgi ko teikt, ko sacit.</p>
             <p>Viņš noģida, ka ar šo vīru nevarot vis daudz jokoties; tapēc tas ar laipnigaku balsu sacija:</p>
             <p>„Nu, nākat tad šurpu, lai es jūs apskatu labāki; var jau ari būt, ka Alise runa patiesibu.</p>
             <p>„Nākat, iesim!"</p>
             <p>Un viņi piegāja pie bufetes un Alisei bija jaataisa pudele vīna un drīzvien skanēja glāzes un gārdais šķidrums ieslīdeja veča rijrīklē vairak reizes no vietas.</p>
             <pb/>
             <p>Tomēr viņš vēl arvienu skatijās ar neuzticigām acim; bet kad Raimunds atvēra savu naudas maku, kurā parādijās veča acim vairak simtu rubuļu gabali, tad viņš palika mīksts kā vilna un nezinaja, kā labāki Raimundu apkalpot un godināt, kurš nu samaksaja uz vietas jaunos, kā vecos rēķinus un taisija vēl jaunus</p>
             <gap unit="illustration"/>
             <p>klāt, un neļaunojās vairs nebūt, kad viņš ar Alisi reizu reizem gan šā, gan tā pajokojās un paterzejās, kura, kā protams, savā mīlestibas kaislibā vēlejās skaisto vīru vaj apēst, kamēr viņas acīs dzirksteja mīlestibas uguns.</p>
             <pb/>
             <p>Tā priecigi padzīvojot, bija pienācis nepamanīti vakars.</p>
             <p>Raimunds gan vēlejās nokļūt vēl nākošā naktī Rigā, bet Alise un kroga papus negribēja no tam ne dzirdet, pie kam pēdejais teica:</p>
             <p>„Vaj jums prāts, mans jaunais draugs; jūs jau nemaz nevarat iedomaties, cik daudz aplaupišanas tagad notiek. Paliekat vien te un pameņģejaties labāki ar savu Alisi; es jums viņu uzticu, lai gan viņa ir mana brāļa meita un es to mīlu, ka savu pašu bērnu. Un kamēr mana vecene dus zem zaļām velenam, viņa vada visu manu diezgan plašo saimniecibu. Un redzat, es jums viņu uzticu, kā goda vīram.</p>
             <p>Varat, varat paāleties ar to, cik vien jums patīkas."</p>
             <p>Raimundam palika savadi ap dūšu.</p>
             <p>Palikt gan viņš apņēmās, bet ar Alisi mīlinaties, tas viņam patiesi nebija iespējams, jo Adelina pārvaldija pilnigi viņa sirdi un prātu, kā lai nu viņš slēgtu kādu citu savās rokās. „Nē, - nē, - tas neiet, tas neiet," viņš murmināja; būšu uzticigs savai Adelinai līdz nāvei, līdz kapa malai."</p>
             <p>Tapēc viņš jutās kā no kādas nastas atsvabinats, kad kroga papus piezīmeja:</p>
             <p>„Būs jaiet pie miera."</p>
             <p>Raimundam tika ierādita glīta istaba, kurā atradās mīksta ar sniegbaltiem palagiem un skaistu segu apklāta gulta un viss cits, kas labā guļamistabā vajadzigs.</p>
             <p>Vareja noģist, ka rūpigas, uzcītigas rokas te rīkojušās.</p>
             <p>Alise pavadija viņu līdz pat gultai un tad sveci uz galdiņu uzlikusi, piegāja tam atkal klāt un klusu, noslēpumainu balsi iečuksteja ausī:</p>
             <p>„Mīļakais, tagad man nav vaļas, bet pēc kādas stundas būšu atkal atpakaļ."</p>
             <p>To sacijusi viņa izgāja vieglām kājiņam iz zinamās istabas.</p>
             <p>Raimunds paskatijās uz durvju pusi un pamanija, ka tajās atrodos slēdzamais.</p>
             <pb/>
             <p>„Ah", viņš murmināja „aizslēgšu durvis un tā tikšu no uzbāzigās meičas vaļā," ko tas ari tūliņ padarija.</p>
             <p>Tad pie loga piegājis, atvēra to vaļā, nosēdās uz kādu krēslu un skatijās uz zvaigžņaino debesi.</p>
             <p>„Ai, viņš murmināja, kas gan ir cilveks pret jauko, lielo Dieva pasauli, un kas gan ari es esmu."</p>
             <p>Un viņam iekrita atkal nejaukais atgadijums uz Basteikalna prātā.</p>
             <p>Viņam iedrebejās sirds, kad viņš iedomajās, ka Karpis nu dusot ūdens viļņos un zivis ēdot viņā miesas, kad viņš iedomajās, kādu lielu noziegumu viņš padarijis.</p>
             <p>Un jaunā vīra seja nobāleja, kad viņš iedomajās, kāds sods viņam sagaidāms, ja lieta nāktu gaismā.</p>
             <p>Un, – sērām, grūtām domam kaudamies viņš uzcēlās no krēsla augšā un ielikās gulta, pamezdams logu vaļā, murminādams :</p>
             <p>„Ārā gaiss mīligs un tīrs, lai plūst vien iekšā nevēdinatā istabā."</p>
             <p>Ar šādām tādām domam kaudamies, viņš aizmiga.</p>
             <p>Bet ilgi viņš nedabūja gulēt, jo kāds savads troksnis viņu drīzvien uzmodinaja; jo durvju atslēga iegrābejās vairak reizes, iesākumā lēnam, bet tad arvienu stiprāki un stiprāki.</p>
             <p>Beidzot viņš sadzirdeja vārdus izrunajam:</p>
             <p>„Tad ta tam ir ciets miegs un tad palika atkal viss klusu.</p>
             <p>„Laikam Alise," Raimund murmināja. „Labi ka aizgāja."</p>
             <p>Tomēr viņš maldijās, jo pēc kādām minutem viņš sadzirdeja, ka kāda būte iekāpjot pa vaļejo logu iekšā un ka maigi, liegi soļi tuvojoties viņa gultai.</p>
             <p>Viņš pacēla drusciņ galvu uz augšu un pamanija Alises stāvu, kuru apsedza no galvas līdz kājam sniegbaltas naktsdrēbes.</p>
             <p>„Mans vienigais," Alise klusu balsi iesaucās, „piedodi, piedodi, ka tevi trauceju, bet es jau nevaru citadi, mana lielā mīlestiba uz</p>
             <pb/>
             <p>tevi nedod man miera un es nāku pavadit šo nakti pie taviem sāniem. Ļauji man šinī naktī tevi apkampt un spiest tevi pie manas izslāpušās sirds, ļauji man bučot tavu mīļo muti un ļauji man duset pie tavām krūtim."</p>
             <p>Raimunds sajuka.</p>
             <p>Viņš patiesi šinī acumirkli nezinaja, kas nu darāms.</p>
             <p>Savads žēlums sagrāba viņa sirdi.</p>
             <p>Ak, un viņš nebija diezgan spējigs, raidit uzmācigo jaunavu projām.</p>
             <p>Viņš cieta klusu, kamēr Alise turpināja:</p>
             <p>„Nu teic, teic, vaj drīkstu palikt pie tevim."</p>
             <p>Raimunds vēl arvienu klusēja.</p>
             <p>Bet nu viņš sajuta, kā karstas lūpas aizskar viņa muti un ka maigas rokas apliekas ap viņa pleciem; Un kamēr viņš paspēja kādus vārdus izrunat, Alise jau bija nolikusies viņam līdzās gultā.</p>
             <p>Tomēr viņš vēl arvienu cieta klusu un domāja:</p>
             <p>„Ka būtu, kad es izliktos par nomiršu, varbūt, ka tad tikšu no ērmotās, uzbāzigās būtes vaļā?"</p>
             <p>Un nu viņš mēģinaja savas rokas un kaklu sastīvinat un aizturet elpu, cik ilgi vien var. Un nepagāja ilgs laiks, kad minētā jaunava baigu balsi iesaucās.</p>
             <p>„Ai, kas tas? - Viņa rokas ir stīvas!</p>
             <p>Ari elpu viņš nevelk."</p>
             <p>Un ar vienu lēcienu viņa bija no gultas laukā un skatijas stīvām acim uz jauno gulētāju. Un tad saņēmusies satvēra vēlreiz viņa roku un pacēla to uz augšu, bet ta atkrita stīvi atpakaļ.</p>
             <p>„Miris, miris un līdz ar viņu ari mana laime!"</p>
             <p>Alise tricošu balsi iesaucās: „Vai – vai, – kā man bailes?"</p>
             <p>To sacijusi, viņa devās vēl daudz ātraki pa logu ārā, nekā pa to ienākdama.</p>
             <p>Raimunds nevareja gandrīz nemaz smieklus savaldit.</p>
             <pb/>
             <p>„Kam laime, tam laime," viņš murmināja. „Toreiz aiz bailēm izlikos par ārprātigu, tagad aiz aukstsirdibas par nomiruši un abas reizes tiku vaļā no lielām nepatikšanam.</p>
             <p>Tomēr miegs neslēdza vairs viņa acis.</p>
             <p>Viņš pavadija bezmiega nakti vārda pilnā ziņā, kamēr pa viņa galvu šaudijās dažadas domas un kamēr pār viņa lūpam reizu reizem gāja:</p>
             <p>„Adelina, Adelina, - mana dārgā vienigā Adelina. Ak, mana dārgā meitiņa, kaut jel tu vēl atrastos starp dzīvajiem; bet tagad nezinašana nospiež manu dvēseli līdz pat zemei!"</p>
             <p>Bez tam viņš nokavās ar domam, kā gan labāki atstāt šo krogu, vaj palikt līdz nākošam rītam tepat, jeb ari doties tūliņ pa logu laukā un steigties uz Rigu un tā darit ar vienu cirtienu visām ķezam galu.</p>
             <p>Beidzot viņš uzcēlās lēnam no gultas augšā, piegāja pie loga un redzeja, ka gaisma jau svīda un ka drīzvien ārā būšot gaišs.</p>
             <p>Un nu viņš iesāka lēnam apģērbties uz prommukšanu, jo viņš negribēja vairs rādities Alises acim, negribēja no tās likties sevi kārdinaties, bet būt brīvs no nemīļotas sievietes bučiņam un glaimiem, kā senaki.</p>
             <p>Beidzot bija ārā jau labi gaišs, ka vareja doties ceļā, ko viņš nu ari darija, izkāpdams caur vaļejo logu ārā un aiziedams ātriem soļiem uz Rigas pusi.</p>
         </div>
         <div type="chapter">
             <head>11. nodaļa: Jaunas klizmas</head>
             <p>Ap to pašu laiku, kad Raimunds atstāja krogu, krodzinieks bija nomodā un dzirdeja, ka bufetes istabā kautkas grab un brīkš.</p>
             <p>Viņš izkāpa no gultas un naktssvārkus uzvilcis, aizdedzinaja sveci un gāja raudzit, kas tur notiek.</p>
             <p>Bet tikko viņš durvis atvēra, paskrēja kāds slaiks tēviņš viņam ātri garam un izšmauca pa logu laukā.</p>
             <pb/>
             <p>„Zagļi, zagļi, papus skaņu balsi iebrēcās un devās tūliņ pie Raimunda iekšā, gribēdams to saukt palīgā.</p>
             <p>Bet kā viņš nobijās, kad tas redzeja, ka Raimunda gulta bija tukša un ka jaunais vīrs nebija nekur redzams.</p>
             <p>Viņš steidzās uz bufetes istabu atpakaļ un pārliecinajas, ka tas bija apzagts.</p>
             <p>Naudas atvilktne un skapis bija atlausti un nauda no minētas atvilktnes, ka ari iz skapja bija visa izzagta.</p>
             <p>Bet kas gan to bija darijis?</p>
             <p>Kurš gan nu bija tas zaglis?</p>
             <p>Kas gan cits, ja ne aizbēgušais jaunais vīrs. Un nu papus sauca:</p>
             <p>„Alis, Alis! – nāc šurpu, nāc šurpu! – Nelaime, nelaime, – liela nelaime! – Nāc šurpu, mēs esam briesmigi apzagti!"</p>
             <p>Alise, kura aiz zinamiem iemesliem nevareja šinī naktī tā kā tā lāgi aizmigt, sadzirdeja tūliņ sava kunga un pavēlnieka vārdus, izlēca no gultas lauka, apmeta lielu lakatu sev ap pleciem un iegāja zinamā istabā.</p>
             <p>Bet kad viņa dabūja zinat, kas še nupat noticis un ka jaunais cilveks esot pazudis, tad viņa tikko nenoģība.</p>
             <p>Viņa stāveja iesākumā kā sastingusi un nevareja ne vārdiņa izrunat.</p>
             <p>„Redzi nu, kāds liels blēdis šis tēviņš, kuru tu apkampi un bučoji!" krodzinieks baiļu sviedrus no pieres slaucidams brēca.</p>
             <p>„Ak, ak – redzi nu, ka tu cilveks nevari nevienam uzticeties! Alis, eij, uzmodini tūliņ puisi Jāni un pasaki viņam, lai tas tūliņ aizjūdz zirgu vieglajos ratos un lai neaizmirst tajos ielikt labi krietnu striķi, bet lai ari pats sapošas uz braukšanu. Jamēģina dzīties zaglim pakaļ! – Es jau tūliņ domāju, kur gan viņš vareja izraut tik ātri vairak simtu rubuļu gabalus, ja nebūs tos kautkam nokrampējis ! – Alis, eij, eij ātri, ātri un pēc tam sameklē manas drēbes, braukšu pats līdzi! – Es jau neiešu tāda vazaņķa dēļ pazaudet visu savu mantibu, visu savu krājumu!"</p>
             <p>Alise aizgāja stīviem, kavejošiem soļiem modināt Jāni; jo krodzinieka vārdi viņai izlikās kā nāves taures skaņas, kā neticama pasaka.</p>
             <pb/>
             <p>Puisis Jānis uzlēca tūliņ kājās un darija kā pavēlets. Un nepagāja ilgs laiks, kad aizjūgs un viņš pats bija pilnigi kārtibā.</p>
             <p>Tikai papus pats nevareja tikt lēti galā. Viņam kā trūka tā trūka viena lietiņa un otra, beidzot pat cepure, - Alisei bija tīrais posts viņu apkalpojot.</p>
             <p>Beidzot ari viņš bija gatavs un ārā izgājis iesēdās ratos, Jānim blakus, un abi aizbrauca vaj vēja ātrumā uz Rigas pusi, izmukušo jauno vīru, aizbēgušo zagli gūstit, kamēr Alise trīceja kā apses lapa un murmināja:</p>
             <p>„Ak, mans mīļais, vaj tu nu esi naudu zadzis, jeb nē, bet es tev novēlu laimigi izmukt tavu ķēreju nagiem," pie kam viņa atkorķēja vienu vīna pudeli un iedzēra krietnu malku no skaidrā, atspirdzinajošā dzēriena, gribēdama sevi daudz maz apmierinaties un iedrošinaties.</p>
             <p>Ak, un zādziba bija patiesi notikusi, kas gan to vareja noliegt, un aizdomas krita uz Raimundu, kuru viņa tik karsti mīleja.</p>
             <p>Pa tam Raimunds jau bija kādas divas verstis tāļu nožēlojis.</p>
             <p>Un viņš būtu drīz vien ari trešo un ceturto versti nostaigājis, ja kādas stipras vīriešu balsis viņam nebūtu uzsaukušas:</p>
             <p>„Blēdi, stāvi un nekusties ne pēdas uz priekšu, ja negribi, lai tevi nosit uz vietas kā suni!"</p>
             <p>Raimunds sarāvās un paskatijās atpakaļ.</p>
             <p>Ak, bet kā viņš izbijās, kad tas ieraudzija krodzinieku ar savu puisi Jāni ātri vien izkāpjam iz ratiem.</p>
             <p>Viņš palika stāvot un trīcošu balsi jautaja:</p>
             <p>„Ko jūs vēlaties no manis? – Es jau esmu jums savu tēriņu samaksājis?"</p>
             <p>„Kas par tēriņu, zagli," krodzinieks brēca.</p>
             <p>„Nāc šurpu un izstiepi savas rokas, lai mēs viņas sasienam!"</p>
             <p>„Kapēc?" Raimunds piktu balsi iesaucas.</p>
             <p>„Aha, kapēc?" krodzinieks kliedza. „Vaj tu neesi mani priekš kādām minūtēm atpakaļ apsadzis un aplaupijis un pataisījis mani</p>
             <pb/>
             <p>par nabagu, visu manu naudu nozagdams?! – Vaj nē, kādas izrunas!"</p>
             <p>„Vaj dzirdi, krodziniek," Raimunds brēca, „tu esi traks! Mans vīns, par kuru es tev trīskārtigu cenu esmu samaksājis, ir padarijis tevi dullu! – Sargies, pielikt man savus pirkstus! es viņus nokodišu uz vietas!"</p>
             <p>„Vaj tā, puisit," papus rūca kā aizšauts lauva, „tad tu negribi vis nākt mums līdzi ar labu?"</p>
             <p>„Jāni, dodi šurpu striķi un palīdzi man šo laupitaju sasiet!"</p>
             <p>„Labi, labi, papa; maniem nagiem jau viņš neizbēgs," Jānis padevigu balsi teica un taisijās Raimundu sagrābt aiz apkakles un noraut to gar zemi; bet šis iekrāva viņam tādu pļauku pa ģīmi, ka tas nogāzās kā pūpols zemē.</p>
             <p>„Nu veci, nāci nu ari tu šurpu! – Ari tev es palaidišu āderes."</p>
             <p>„Nāci vien, nāci tuvak, ko tu tur gories un knosies, vecā bāba?!"</p>
             <p>Raimunds pērkonigu balsi kliedza: „Paši zagļi, paši blēži un laupitaji! Sakat man, ka jūs iedrošinajaties man te uzbrukt! He, laupitaji, razbainieki paši. Pagaidāt vien, gan jūs abi dabusat tupēt aiz restēm! – Pagani tādi!"</p>
             <p>Jānis uzcēlās gan no zemes augšā, bet neuzdrošinajās vairs jaunajam vīram uzbrukt, tāpat ari krodzinieks nē.</p>
             <p>„Ar Dievu, bābas!" Raimunds iesaucās un iesāka lēniem, bet stingriem soļiem iet atkal uz priekšu, kamēr abi vīri iesēdušies ratos, brauca tam pakaļ, ceredami satikt kādus ceļa vīrus un tad ar viņu palīdzibu saņemt Raimundu cieti, kuru tie patiesi noturēja par zagli. Un viņu ceriba ari piepildijās. Vairaki laucinieki brauca viņiem pretī.</p>
             <p>Nu bija laiks!</p>
             <p>Krodzinieks skaņu balsi brēca:</p>
             <p>„Ļautiņi, ļautiņi, nākat, nākat man palīgā sasiet šo zagli, kas nupat izlaupija manu krogu!"</p>
             <p>„Ahā, vaj tā?" vairak balsis sauca. „Kurš ir tas zaglis un blēdis?"</p>
             <p>„Šis vīrs, – šis pats, kas te iet!" krodzinieks kliedza. „Vīri, ņemat to cieti, es jums došu krietnas magaričas."</p>
             <p>„Ah, mēs jau jūs pazīstam," daži laucinieki iesaucās. „Palīdzesim, palīdzesim jums saņemt blēdi cieti! – Ehe, puisi, stāvi un nekusties vairs ne pēdas uz priekšu, ja negribi baudit mūsu pātagas!"</p>
             <p>Raimunds apstājās, bet ari tūliņ sauca:</p>
             <p>„Ko jūs gribat no manis? Esmu tāds pats godigs ceļotajs, kādi jūs. Neticat ši krodzinieka vārdiem, jo viņš ir ārprātigs un nezina pats ko runa! Lūdzu, ļaujat man iet savu ceļu un jūs patiesi nenožēlosat tā darijuši."</p>
             <p>Laucinieki apdomājas. Šinī acumirklī viņi nezinaja, kam ticet, kam nē. Beidzot viens no tiem sacija:</p>
             <p>„Jaunais vīrs, mēs gan nezinam, kam ticet, kam nē, tapēc es lieku jums priekšā, nākt ar labu mums līdzi atpakaļ uz krogu. Krodzinieks, kuru mēs līdz šim pasīstam kā goda vīru, ir mūs uzaicinajis palīdzet jūs saņemt cieti, tapēc mēs ari nevaram vis gluži atrauties no viņa uzaicinajuma. Nākat ar labu mums līdzi, lai neizceltos veltigs troksnis un kņada."</p>
             <p>„Jūs esat visi uzbruceji, tapēc man nenāk ne prātā pakļausit jūsu uzaicinajumam. Ļaujat man iet, un tas ir viss!"</p>
             <p>To teicis viņš iesāka lēniem soļiem turpināt savu ceļu.</p>
             <p>Bet šinī acumirklī divi vīri sagrāba viņu aiz rokam un atrāva to atpakaļ.</p>
             <p>Bet viņi bija par jaunā vīra spēkiem ļoti maldijušies.</p>
             <p>Raimunds izrāvās ātri vien iz viņu rokam un iesāka uz visām pusem skalot vaļā un netaupija neviena, kurš vien tam nāca pa vilcienam. Beidzot viņam laimējas satvert kādu paresnu rungu, kura atradās nejauši pie viņa kājam un nu bij izšķirošais acumirklis klāt.</p>
             <p>Laucinieki izklīda uz visām pusem, saukdami, brēkdami:</p>
             <p>„Ļautiņi, tas jau ir pat nelabais, pats dzīvais velns, – kas mums par daļu iet citu pirtī meklēt kašķi! Ne mūsu cūka, ne mūsu druva! Draugi, brauksim projām!"</p>
             <p>Un tā ari notika.</p>
             <p>Laucinieki turpināja savu ceļu, kamēr krodzinieks ar savu puisi palika atkal vieni.</p>
             <p>Tomēr viņi neizlaida vis savu upuri iz acim, bet brauca arvienu Raimundam pakaļ, kamēr laucinieki apskatija viens otra</p>
             <pb/>
             <p>brūces, kuras tie no jaunā vīra sitieniem bija mantojuši, kā Rigas kliņģerus.</p>
             <p>Beidzot Raimundam sāka apnikt šāda ceļošana, tapēc viņš apstājās un pret krodzinieku pagriezies teica:</p>
             <p>„Vaj dzirdat, krodziniek, esmu goda vīrs, gribu braukt labprāt līdzi, bet jums jāapsola, ka ne jūs, ne ari jūsu puisis nepieliks man ne pirksta, citadi būšu piespiests jūsu ausis svilinat un jūsu ausis dedzinat. Nu, vaj esat tā ar mieru?"</p>
             <p>Krodzinieks apdomajies teica:</p>
             <p>„Labi, nākat un sēžaties man līdzās, bet tu, Jāni, sēdies uz bukas un laid ātri mājup, gan tad drīz redzesim, vaj šis kungs ir vainigs, jeb nē."</p>
             <p>Un Jānis pievilka bērim grožus un uzcirta ar pātagu un nu viņi brauca tik ātri, ka vējš vien dziedaja ap ausim.</p>
             <p>Viņi pabrauca drīz vien lauciniekiem garam un jau pēc kādām minūtēm rati apstājās pie minetā kroga, pie kura pēc kāda laiciņa pietureja ari zinamie laucinieki, gribēdami dzirdet un redzet, kas gan ar jauno vīru notikšot.</p>
             <p>Bet šimbrīžam nenotika nekas.</p>
             <p>Viņš staigāja brīvi pa krogu apkārt, piegāja reizu reizem pie bufetes, izdzēra pa glāsei vīna, pacienaja ari lauciniekus, sevišķi tos, kuri bija dabujuši caur viņa belzieniem brūces, ar vairak pudelēm alus un kādu stopu sīvā, un nevienam nenāca ne prātā viņu kā neka aizskārt. Un ar vienu vārdu sakot, viņš bija kungs pār visiem, un, kā likās, ari pār krodzinieku un viņa kaisligo Alisi, kura to uzskatija ar godbijibu un cienibu, kā kādu augstāku radijumu.</p>
         </div>
         <div type="chapter">
             <head>12. nodaļa: Alise</head>
             <p>Lai gan visiem izlikās, ka Raimunds būtu pilnigi brīvs, tomēr tā nebūt nebija.</p>
             <p>Krodzinieks bija padevis slepeni vietejam pagasta vecakam ziņu un to lūdzis, tas cik ātri vien varot, ierodoties pie ša, jo</p>
             <pb/>
             <p>viņam te būšot darišana ar lielu, veiklu, bīstamu zagli, kas uzlauzis viņa naudas glabatavas.</p>
             <p>Bet tikai pie vakara ieradās minētais ierēdnis ar četriem vīriem minetā krogā, kur viņš, Raimundu ieraudzijis, iesaucās:</p>
             <p>„Ah, šo kungu jau esmu reiz redzejis. Vaj jūs nu esat veseli, mans kungs?" viņš mierigaku balsi jautajā.</p>
             <p>„Es jau neesmu nekad bijis slims," Raimunds vēsiem smaidiem atbildeja.</p>
             <p>„Nu, kā būs, vaj jūs varesat mums nākt uz pagasta namu nākt līdzi?"</p>
             <p>„Kapēc?"</p>
             <p>„Jūs esat apsūdzeti, ka esat nozaguši krodziniekam naudu."</p>
             <p>„To es neesmu darijis," Raimunds atbildeja, „man pašam naudas diezgan."</p>
             <p>To sacijis viņš izvilka iz ķešas savu naudas maku, attaisija to vaļā un parādija Vaidenam savu naudu.</p>
             <p>Vaidens sarāvās.</p>
             <p>Makā bija redzami vairak simtu rubļu gabali.</p>
             <p>„Bet kādas dienas atpakaļ jums jau nebija ne sarkana graša, pasakāt taču, kur jūs ņēmāt uzreiz tik daudz naudas?"</p>
             <p>„Ta nav jūsu darišana," Raimunds piktu balsi atbrēca. „Diezgan, kad es jums paskaidroju, ka es esmu bagāts vīrs un ka
             man pieder Rigā vairak lieli nami un preču noliktavas. Ceru, ka jūs ticesat maniem vārdiem."</p>
             <p>„Tā var katris runāt, tapēc es neticu jūsu vārdiem. Sataisaties, samaksājat savu rēķinu un nākat man līdzi."</p>
             <p>To teicis, Vaidens piegāja pie krodzinieka un sarunajās klusā balsi ar to, kamēr Raimunds tika apvaktets no četriem spēcigiem vīriem.</p>
             <p>Pēc maza brītiņa viņš piegāja atkal Raimundam klāt un jautaja:</p>
             <p>„Kungs, pasakāt man taču, kapēc jūs izbēgāt tik agri no kroga, ja jūs neesat nozaguši mūsu krodziniekam naudu, kuru mēs pazīstam kā goda vīru?"</p>
             <p>„Tas ir mans noslēpums, kuru jūs nekad nedabusat zinat, Raimunds skābu balsi paskaidroja.</p>
             <pb/>
             <p>„Tā, vaj tik vien, – labi, – vīri, sasienat tam kundziņam rokas uz muguru un vedat to projam uz valsts namu! Redzat, kur ir striķi."</p>
             <p>Vīri taisijās tūliņ izpildit Vaidena pavēli, bet šinī acumirklī Alise iemetās starpā, uz Vaidenu un savu maizes deveju brēkdama:</p>
             <p>„Vaj jūs esat patiesi pazaudejuši prātu, gribēdami apcietinat nevainigu cilveku?!</p>
             <p>Es šo nedarbu neļaušu jums pastrādat un tikai pār manu līķi jūs viņu aizvedisat projam. Redzat, še jau zib nāvigais ierocis manā rokā, kura lode ies caur manu sirdi, ja jūs šo jauno vīru vedisat projam!"</p>
             <p>Visi klātesošie samulsa.</p>
             <p>To jau neviens nebija no Alises sagaidijis, pat Raimunds nē.</p>
             <p>Viņš uzskatija lielām dedzigām acim sakarsušo jaunavu, kamēr pār viņa lūpam nevilšus gāja:</p>
             <p>„Alise!"</p>
             <p>Bet jaunava noturēja šo izsaucienu par mīlestibas atklāšanas zīmi, pieskrēja Raimundam klāt, aplika cieši savas maigās rociņas tam ap kaklu un skaņu balsi sauca:</p>
             <p>„Mans, mans, – mūžigi, laicigi mans! Mūs nešķirs vairs nekāda vara. – Nost, jūs neģēli, no mana mīļakā sāniem!</p>
             <p>Viņš bija pagājušā naktī miris, nu atkal ir dzīvs tapis!</p>
             <p>Viņš bija no manis aizmucis nu ir atkal atgriezies atpakaļ!</p>
             <p>Nost jūs, dullie, kas jūs manu nevainigo brūtganu gribat apcietinat!"</p>
             <p>Un viņa būtu nezin cik ilgi karajusies pie Raimunda kakla, ja krodzinieks nebūtu piesteidzies tai klāt un atrāvis to atpakaļ, briesmigu balsi brēkdams:</p>
             <p>„Nelaimiga, nost no ši zagļa!" Turpreti Alise sauca:</p>
             <p>„Ko jūs sakat, viņš zaglis?! – Labi, – izmaksajat man manu loni un es tūliņ atstāšu šo nolādeto paspārni!</p>
             <p>Jūs lamājat nelaimigu cilveku par zagli un nemeklējat nebūt pēc īstā zagļa! – Sūtat taču uz citiem krogiem un liekat prātigiem</p>
             <pb/>
             <p>vīriem apskatities, vaj tajos „Melnais Juris" nenoplītē jūsu naudu. Kaunaties par savu īsredzibu!"</p>
             <p>Un nu visi samulsa atkal par jaunu.</p>
             <p>Beidzot Vaidens likās būt tas prātigakais.</p>
             <p>Viņš pret Alisi pagriezies teica:</p>
             <p>„Jaunkundzit, vaj jūs apņematies galvot par šo jauno vīru, ka tas triju dienu laikā no šejienes neaizbēgs projām, kamēr mēs nebūsim pameklejuši, kur Melnais Juris acumirklī uzturas. Var jau ari būt, ka jūs runājat patiesibu un jūsu brūtgans ir nevainigs."</p>
             <p>„Es galvoju par viņu ar savu miesu un dvēseli; es atdodu savu dzīvibu par viņu, – lūdzu, ņemat to, es esmu katrā acumirklī gatava mirt par šo jauno vīru!"</p>
             <p>„Tā," Vaidens maigu, līdzcietigu balsi piemetinaja, „bet nu es ari jums prasu, jaunais kungs, vaj gribat mums dot savu goda vārdu, ka jūs paliksat trīs dienas še un neatstāsat šo vietu, pirms es nenākšu jūs vaj nu atsvabinat, jeb ari vest projām uz cietumu."</p>
             <p>„Es dodu savu goda vārdu, ka palikšu še un gaidišu uz jums, un ko es tērešu to tūliņ samaksašu." Un tad pret krodzinieku pagriezies viņš pavēlošu balsi teica:</p>
             <p>„Lūdzu, attaisāt mums kādas pudeles vīna un dodat šiem vīriem kādas pudeles alus un šnabi!"</p>
             <p>Vīnu dzērot Vaidena tēvs sāka pārliecinaties, ka Raimunds nebūšot vis tas īstais zaglis, ko viņš ari atklāti izsacija un piekodinaja krodziniekam ar apcietinato apieties „smalki" un godbijigi, lai vēlaki nebūtu jadzird kādi nekādi pārmetumi.</p>
             <p>Beidzot viņš iečuksteja līdzpaņemtajiem vīriem kautko ausis, un tie pazuda viens pēc otra iz kroga, – beidzot ari pats Vaidens aizgāja projām.</p>
             <p>Bet ari Raimunds iegāja savā guļamistabā un ielikās gultā, gribēdams kādas minūtes paduseties, bet viņš maldijās, jo Alise tam bija, tā sakot, uz pēdam pakaļ, uzkrita tam uz krūtim un žēlu balsi sērojās:</p>
             <p>„Tu jau redzi, mans vienigais, ka es tevis dēļ eju vaj pat nāvē un tu esi tāds vēss pret mani! Saki man taču, kāda iemesla dēļ tu nevari mani mīlet? – Vaj tev gan cita brūte?"</p>
             <pb/>
             <p>„Tā ir," Raimunds drūmu balsi teica; „es mīlu kādu skaistu meitiņu un viņa ari mani. Es esmu viņai devis savu goda vārdu un ta man savu javārdu un nekāda vara nevar mūs šķirt, kā vienigi nāve."</p>
             <p>Alise, šos vārdus dzirdot, sarāvās kā no odzes kosta.</p>
             <p>Viņa tikko nepaģība.</p>
             <p>Vareja redzet, ka viņa patiesi jauno vīru mīlē.</p>
             <p>Viņas vaigi kvēloja un viņas acīs dzirksteja savads uguns.</p>
             <p>Viņa atkāpās kādus soļus no Raimunda gultas atpakaļ un tad ta skaņu balsi sauca:</p>
             <p>„Tā tad es esmu briesmigi sevi piekrāpuse. – Ak es nelaimigā! – Ha, – kad es tavu brūti šinī acumirklī sastaptu, es to nošņaugtu uz vietas! – Tomēr lai paliek šie draudi pie malas; es – es gribu pate mirt! – Es negribu un nevaru bez tevis dzīvot, tapēc gribu  mirt, – mirt, – mirt!"</p>
             <p>Raimunds samulsa.</p>
             <p>Viņš noģīda, ka kaisligā jaunava nerunājot vis tukšus vārdus, tapēc viņš izlēca no gultas laukā, piegāja uzbudinatai jaunavai klāt un viņas rokas satvēris, maigu balsi teica:</p>
             <p>„Alise!  padosimies katris savam liktenim, Dievs tā spriedis, un Viņa varai un spriedumam tureties pretī būtu bērnišķigi. Mūsu ceļi nevar nekad iet kopā; mums jašķiras!"</p>
             <p>„Protams, ka mūsu ceļi nevar iet kopā; jo jūs ejat pretī dzīves priekiem, mīlestibas laimei, un es? – es tumšajam, drūmajam kapam! – Ar Dievu, ar Dievu, mans draugs!</p>
             <p>Ar Dievu jaukā, skaistā Dieva pasaule!"</p>
             <p>Kad Alise šos vārdus bija izgrūdusi, tad viņas rokā iezibejās maza spoža pistole, un – pirms Raimunds atjēdzās, tas notiekot, – spēcigs šāviens norībeja un Alise saļima uz vietas!"</p>
             <p>Minētā krogā nu izcēlās liels uztraukums.</p>
             <p>Krodzinieks nezinaja pirmajā acnmirklī, ko iesākt, ko darit.</p>
             <p>Viņš uzbruka Raimundam kā plēsigs lauva, kliegdams, brēkdams.</p>
             <p>„Slepkava, slepkava!</p>
             <p>Tu esi nogalinājis manu Alisi. He, ļaudis, he, ceļavīri nākat taču šurpu un sienat šo divkārtigo noziedznieku cieti! Nākat, nākat, – pirms tas mūs visus nenokauj!"</p>
             <p>Šos vārdus izgrūdis viņš iesāka Raimundu apstrādat ar dūrem, tā sākot no galvas līdz kājam.</p>
             <p>Raimunds bija tā sajucis un satrīcinats, ka tas neturējās nemaz uzbrucejam pretī, bet ļāvās sevi grūstit un sist, kā maz zēns.</p>
             <p>Beidzot uz krodzinieka brēceniem un sauceniem piesteidzās kādi laucinieki-ceļotaji, sagrāba jauno vīru cieti, sasēja tam rokas uz muguras un ieveda to aiz ķēķa kādā kambari, kura logā bija dzelžu restes priekšā un Raimundam nebija nebūt iespējams izmukt, kamēr Alise tika ielikta turpat gultā, kamēr nebija ārsts atvests un vāte apskatīta un sasieta.</p>
         </div>
         <div type="chapter">
             <head>13. nodaļa: Melnais Juris</head>
             <p>Pēc pāris stundām ieradās pagasta vecakais, skrīveris un vēl kādi amata vīri zinamā krogā, dot lietai likumigu virzienu un ja vajadzigs, Raimundu piesūtit par etapeti citreizejai Rigas bruģu tiesai.</p>
             <p>Bet lieta nebija vis tik vienkārša, kā domājams."</p>
             <p>Alise nebija vis vēl mirusi, bet dzīva, kura nu vienu reizi par otru apgalvoja, ka Raimunds esot gluži nevainigs, bet ka ši pate gribējusi darit galu savai dzīvibai tadēļ, ka šai esot jamīlejot jaunais, skaistais vīrs bez ceribas u. t. pr.</p>
             <p>Un kad ari Raimunds izsacijās tāpat, tad viņu izlaida atkal no augšā minēta kambara laukā, un viņš vareja atkal brīvi kusteties; bet viņš bija nopietnis un drūms; neceretais, briesmigais atgadijums bija viņu pavisam pārvērtis, pat satriecis.</p>
             <p>Tomēr, kad atvestais ārsts paskaidroja, ka jaunavas dzīvibai nedraudot vēl nekādas briesmas, tad jaunais, satriektais vīrs atžirga, iedzēra atkal kādas glāzes vīna un vēlejās tikt no šīs moku vietas vaļā; bet šimbrīžam viņam nebija vēl atļauts doties projām; vēl vajadzeja gaidit uz visiem pazīstamo zagli un laupitaju „Melno Juri," kura negantiba un ari izmaniba bija tam laikā apbrīnojama. Kur vien viņš parādijās, tur bija dzirdamas vaimanas un gaudas, tur atslēgas plīsa un krampji lūza, tur skapji</p>
             <pb/>
             <p>un atvilktnes šķīda un naudas maki pazuda. Šo laupītāju nu meklēja zinamā pagasta vecakā puiši, kuri viņu jau daudz reizes bija sagūstijuši, bet gandrīz katru reizi viņš bija pratis no viņu nagiem izmukt.</p>
             <p>Nakts pagāja un jauns rīts ausa, bet viņi vēl nebija atpakaļ nākuši.</p>
             <p>Atnāca pusdiena, bet no Melna Jura un zinamiem vīriem vēl ne vēsts.</p>
             <p>Beidzot krodzinieks palika dzīvaks.</p>
             <p>Viņš ieraudzija caur logu skatidamies pulciņu vīrus nākam pa šoseju, kuri savā vidū veda kādu tēviņu sasietām rokam un kuru viņi apvakteja uz stingrāko.</p>
             <p>Tie bija Vaidena puiši, kuri veda Melno Juri, kuru tie bija atraduši plītejot kādā attāļakā krogā un kur tie to bija saņēmuši cieti.</p>
             <p>Bet kas gan bija šis Melnais Juris?</p>
             <p>Dievam žēl, palaidnis, zaglis, kramplauzis, laupitajs un, ka ļaudis runāja, – ari slepkava. Viņa tēvs bija N. pagastā par saimnieku un veda kārtigu dzīvi; bet dēls, dēls bija noversies pavisam no taisnibas un patiesibas ceļa. – Ak, un viņa māte bija izlējusi neskaitāmas asaras par savu auklējumu, ka pat vaj neredziga bija palikusi aiz lielas raudašanas; bet Juris, kā nelabojās, tā nelabojās. Viņš gāja posta un pazušanas ceļus; viņš gāja, tā sakot, kartavam pretī.</p>
             <p>Un kāds gan viņš izskatijās?</p>
             <p>Ak, uz viņa pieres jau pa gabalu vareja lasit: pazudis, pazudis! – Ari viņa acis liecinaja, pie kādas šķiras ļaudim viņš pieder, jo tajās dzirksteja savads atbaidoš uguns, kamēr ap viņa baltzilajām lūpām riņķojās spītigi, vēsi smaidi, pat tad, kad viņš atradās cietumā, vaj ari kādā citā neapskaužamā stāvoklī. Viņa mati bija īsi nogriezti un melni kā ogle un deva viņa sejai tumšu izskatu, kadēļ to nu ļaudis bija iesaukuši par „Melno Juri."</p>
             <p>Ja gan, – šis Melnais Juris bija patiesi bīstams vīrs un katris cilveks, kas vien viņu pazina, grieza tam ceļu un novirzās no ta.</p>
             <p>Un nu viņš bija atkal saņemts cieti, jo nevis Raimunds, bet viņš bija izzadzis minētam krodziniekam naudu; jo zinamie ķēreji</p>
             <pb/>
             <p>bija pie ta atraduši pāraki par 700 rubuļiem, kurus krodzinieks dabūja tūliņ atpakaļ; jo Juris nebūt neliedzās, ka nebūtu nozadzis krodziniekam naudu, turklāt paskaidrodams, ka šis tiekot gluži veltigi vazats, jo šis būšot tā kā tā izbēgt no viņu nagiem.</p>
             <p>Protams, ka viņš nu tika stingri, jo stingri uzraudzits un vispirms ielikts valsts namā cietumā, kamēr priekšizmeklešana nebija pabeigta un tas nebija piesūtits Rigas bruģu tiesai.</p>
             <p>Bet tas šoreizi nebūt nenotika, jo otrā dienā, kad pagasta vecakais atslēdza cietuma durvis, krātiņš bija tukšs. Melnais Juris bija iz tā izbēdzis un neviens nevareja pateikt, uz kuru pusi viņš aizdrāzies.</p>
             <p>Vienigi caurums, kuru tas bija paviļās izplēsis, liecinaja, ka viņš pa to izlīdis laukā un pazudis tuvejā mežā.</p>
             <p>Vienigais labums, kas caur Melna Jura sagūstišanu cēlās, bija tas, ka krodzinieks dabūja lielako daļu no savas naudas atpakaļ un Raimunds tika no savas gūstibas palaists vaļā, kurš nu, pēc tik daudz klizmam, gribēja tūliņ doties uz Rigu projām, lai gan kroga papus to lūgtin lūdza, vēl kādas dienas pie viņa pavadit, kamēr Alise nebūšot atkal vesela, kuras vāte, kā jau augšā minēts, nebija nebūt bīstama, bet lode bija ķērusi tikai kreisās rokas augšgalu un tad ieurbusies istabas sienā.</p>
             <p>„Nu, tad iztukšosim vēl vienu pudeli vīna," krodzinieks teica; „Dievs zina, vaj mēs vēl kādu reizi maz redzamies."</p>
             <p>„Kas var zinat, ko liktenis spriedis," Raimunds piemetinaja; „ari man maz ceribas, ka es vēl kādu reizi iešu pa šo ceļu, jeb iegriezišos šinī krogā, kurā man taču notikušas tik daudz pārestibas un kurā es esmu piedzīvojis tik daudz nepatikšanas."</p>
             <p>„Ta jau nu reiz iet šinī raibajā pasaulē," krodzinieks drūmu balsi teica, „ko lai cilveks dara. Lūdzu, piedodat man, ka esmu jūsu personā tik vareni maldijies; es jau esmu daudz reizes piekrāpts un apzagts, tapēc mana neuzticiba tik liela pret ikvienu un nevien pret jums."</p>
             <p>„Tā jau gau ir; bet nu ar Dievu! – Sveiciniet Alisi, kad viņa būs vesela, un pasakāt viņai ka es esmu tai daudz pateicibas parādā."</p>
             <p>Bet kad Raimunds gribēja patlaban atstāt zinamās telpas, tad viņa ausis aizskāra paklusa ievaidešanās, kas nāca iz Alises istabas.</p>
             <pb/>
             <p>„Nabaga jaunava, viņš murmināja, nabaga Alise, tu mīli mani tik karsti, tik karsti, un mana mīlestiba uz Adelinu dzen mani no tevis projām."</p>
             <p>To sacijis, viņš atstāja minēto krogu, kurā palika divas satriektas sirdis, proti Alises, un viņas maizes deveja.</p>
             <p>Un tā iet pasaulē.</p>
         </div>
         <div type="chapter">
             <head>14. nodaļa: Atkalredzešanās</head>
             <p>Karpis, Adelinas otrais pielūdzejs, kā mums jau zinams, nebija vis Rigas netīrumu grāvī noslīcis, bet no kādiem laiviniekiem izglābts un aizvests uz viņa dzīvokli, kur viņš, sausas drēbes apvilcis, pārlika kas nu būtu vislabaki darāms, lai nogādatu savu pretinieku pie malas.</p>
             <p>Vispirms viņš devās atpakaļ uz Basteikalnu, uzmeklet savu pistoli, kuru viņš ari atrada un turpat tam līdzās ari Raimunda naudas maku, kurā atradās apmēram 250 rubuļi.</p>
             <p>Par šo atradumu viņš nu bija ļoti priecigs, lai gan viņa labā acs dikti sāpeja, kurā Adelina bija ar lietus sarga aso kāta galu iegrūdusi.</p>
             <p>Taču šinī acumirklī viņam nenāca ne prātā, ka tam būs japiedzīvo tik liels kauns Amura mucā un jānes Rigas velna gods.</p>
             <p>Šis atgadijums nu grauza viņa sirdi dienā kā naktī un viņa dusmas bija bezgaligas.</p>
             <p>Bet ko darit? Izlietu ūdeni jau nevar vairs sasmelt.</p>
             <p>Tomēr atriebties, Amuram kā nekā saspītet, to gan viņš vēl vareja padarit.</p>
             <p>Un kas šo vīru pazina tuvaki, tas bija pārliecinats, ka tas nebaidisies no nekāda nozieguma, ja tikai viņš vareja kļūt pie mērķa, viena alga, kāds tas ari nebūtu, labs jeb ļauns, balts jeb melns.</p>
             <p>Adelinu gan viņš vēl mīleja un tas nevarēja nemaz vēl tikt skaidribā, vaj ta ari bijusi līdzdalibniece pie viņa iespundešanas mucā, jeb nē?</p>
             <pb/>
             <p>Tapēc viņš apņēmās tai rakstit mazu vēstuli un caur to paģēret paskaidrojumu, ko viņš ari darija, jo pēc maz dienam Adelina saņēma no ta vēstuli sekoša satura:</p>
             <p>Dārgā jaunkundze!</p>
             <p>Jūs jau gan zinasat, kas man Jūsu audžu tēva mājā nodarits; tomēr es negribu vēl nemaz ticet, ka ari Jūs pie ši neģēligā nedarba esat ņēmušas dalibu, tapēc es Jūs lūdzu man caur vēstuli paziņot, kā stāv ar Jūsu personu šinī lietā, lai es zinatu, kā man jaisturas nākotnē pret Jums un Jūsu audžu tēvu.</p>
             <p>Rigā, 18 ... .</p>
             <p>Jūsu</p>
             <p>Karpis. Paša namā.</p>
             <p>Bet tanī pašā dienā Karpis dabūja ari no Adelinas mazu vēstuliti, kurā atradās tikai pāris rindiņu šāda satura:</p>
             <p>Godats kungs!</p>
             <p>Šodien saņēmu Jūsu vēstuli, bet es nesaprotu neviena paša vārdiņa, tapēc nevaru Jums dot nekādu paskaidrojumu.</p>
             <p>Adelina</p>
             <p>Kad Karpis augšejās rindiņas bija izlasijis, tad viņš priecigu balsi iesaucās:</p>
             <p>„Viņa nesaprot, viņa nesaprot! – Viņa ir nevainīga. Labi, mana skaista meitiņa, ka tu neko nezini no manam mokām, no mana kauna un no manam nepatikšanam.</p>
             <p>Labi, labi, – tagad es tevi nu atkal mīlu, – mīlu no visas sirds un dvēseles un tev būs būt manai, kaut ari visi velni stātos man ceļā, kaut man ari būtu jānokauj mans pretinieks, kaut ari man būtu jašauj, jādur, jadedzina, jānodod viltiga lieciba, jakrāpj, jāmelo, jazog, jālaupa un javiļ, ar vienu vārdu sakot, kaut man ari būtu japastrādā lielakie, bezdievigakie asinsdarbi, – tomēr manai tev vajaga būt!"</p>
             <pb/>
             <p>Un kamēr Karpis tā lielijās, tikmēr Adelina sēdeja sava audžu tēva nelielajā, bet ļoti košā dārzā un, kā likās, ta bija iegrimusi dziļās, sērās domās."</p>
             <p>Un vaj gan viņai nebija iemeslis bēdaties un sēroties?</p>
             <p>Kādas sāpes gan ir lielakas šinī pasaulē, ja ne mīlestibas sāpes?</p>
             <p>Ja gan, – viņa domāja un sērojās pēc sava drauga Raimunda, kurš no viņas toreiz tik necereti ātri bija aiz nedibinātām bailem aizšmaucis projam.</p>
             <p>Viņa sēdeja zem kāda jasminu krūma un viņas acīs iezagās asaras, kad viņa uzskatija mīligo, sudrabgaišo mēnesi un skaistās, starodamās zvaigznes.</p>
             <p>Viņas sirds bija skumju un bēdu pilna, tapēc ari dziesmiņa, kas pār viņas lūpam gāja, bija pilnigi sēru dziesmiņa, proti:</p>
             <p>„Man krūtīs sēras slīd, </p>
             <p>Kad naktī mēness spīd, </p>
             <p>Kad augšā zvaiznes mirdz, </p>
             <p>Sāp dikti mana sirds!</p>
             <p>Mans draugs ir aizgājis </p>
             <p>Un mani atstājis; </p>
             <p>Man dvēsel' skumjas kop </p>
             <p>Un acis slapjas top.</p>
             <p>Es esmu bēdule </p>
             <p>Un mūžam vientule; </p>
             <p>Man bārgais liktenis </p>
             <p>Tik bēdas nolēmis!</p>
             <p>Viņas jauka, maiga balsite trīceja, kad viņa dziedaja augšejos pantiņus; kamēr viņas košās, debešķigās acis raudzijās uz augšu un kurās staroja mēneša gaismā spožas, dimantigas asaru pērles.</p>
             <p>Adelina izskatijās šinī acumirklī tik skaista, tik mīliga un pievilciga, kā varbūt vēl nekad.</p>
             <p>Tomēr viņa bija tik dziļi iegrimusi domās, ka ta nebūt nepamanija, ka dārza vārtiņi tika atvērti un kāda jauna vīrieša tēls ienāca pa tiem dārzā iekšā un līda lēnam caur biezajiem</p>
             <pb/>
             <p>ceriņu un jasmiņu krūmiem uz priekšu, pamazam tuvodamies skaistajai dziedatajai, debešķigai Adelinai un kurš beidzot palika stāvot aiz beidzamā cera un klausijās uz dziedatajas vārdiem. Ak, un no viņa sejas vareja noģist, ka viņa sirds pildās augstām, svētām jūtam, kuras tikai īsta mīlestiba spēj radit un kuras tad atspoguļojas uz to cilveku bērnu sejam, kuru krūtīs viņas viļņojas, kamēr beidzot tās pāriet vārdos un paliek dzirdošas. Ta nu ari šinī brītiņā atskanēja aiz krūma trīcoša, paklusa balss:</p>
             <p>„Adelina!"</p>
             <p>Adelina sarāvās.</p>
             <p>Viņa pirmajā acumirklī domāja, ka kāds gars saucis viņu pie vārda.</p>
             <p>Viņa iesāka uzmanigaki klausities.</p>
             <p>Un rē, pēc kādiem acumirkļiem sauca ta pate balss:</p>
             <p>„Adelina!"</p>
             <p>„Kas tas?!" Adelina kājās uzlēkdama iesaucās, „Ha, kas te sauc manu vārdu?!"</p>
             <p>„Es, mana vienigā, mana dārgakā!" noslēpumainā balss atbildeja.</p>
             <p>„Vaj," – Adelina murminaja; „vaj ta nav tikai viņa balss.— Raimund, vaj tu gan esi miris un tavs gars atlidinajies šurpu, teikt man beidzamās ardievas? Mīļais gars, – runā, runā; es jau nemaz nebīstos no tevis, tu jau esi mana dārgā Raimunda, mana vienigā drauga gars!"</p>
             <p>Adelina, – mana dārgā līgaviņa, es jau neesmu miris, tapēc neesmu ari nekāds gars, bet tavs dzīvais Raimunds!"</p>
             <p>Un tanī pašā acumirklī parādijās Raimunda tēls skaistules acim.</p>
             <p>Skaļš iekliedziens un Adelina iekrita sava karsti mīļotā drauga rokās.</p>
             <p>Bet mēnesis smaidija šķelmigi, noskatidamies uz diviem laimigiem cilveku bērniem un zvaiznes iemirdzejās košaki, ieraudzidamas šo samīlejušos pāri, kamēr pār Adelinas lūpam gāja:</p>
             <p>„Mans Raimunds, – mans Raimunds! – Ak, kā es esmu ilgojusies pēc tevis! – Un nu tu taču esi še! – Mīļakais, nāc jel tuvaki, nāc tuvaki pie manas sirds!"</p>
             <pb/>
             <p>„Tu jau esi manās rokās, dārgakā, tu jau esi pie manis," Raimunds dziļi kustinātu balsi teica, skaisto jaunavu piespiesdams ciešaki pie savām krūtim un tad turpinādams: „Piedodi, mana vienigā, ka es ierados nakti pie tevis; tu jau zini, ka Rigas policeja stāv man uz pēdam."</p>
             <p>„Kapēc, mans draugs?"</p>
             <p>„Tu jau zini, – dēļ Karpa noslīcinašanas netīrumu grāvī."</p>
             <p>„Ai, mans Raimund, tu maldies. – Karpis nav vis noslīcis bet dzīvo un ir tāds pat uzmacigs ka senāki.</p>
             <p>Raimunds iekliedzās aiz liela prieka, kad viņš dzirdeja šos vārdus.</p>
             <p>„Paldies Dievam!" viņš sauca. „Tā tad es neesmu vis Kains, neesmu vis slepkava ! – Adelina, tagad jūtos atkal svabads, tagad zinu, ka Dievs mūs neatstās, bet savienos mūs drīz uz visiem laikiem!"</p>
             <p>„Ja gan, mans dārgakais, Basteikalna notikumu nezina vēl neviens cits Rigā, kā tikai es un tu, ka ari Karpis pats un mani vecaki." Adelina paskaidroja.</p>
             <p>„Paldies, paldies, mana vienigā, par taviem sirdi un dvēseli iepriecinošiem vārdiem," Raimunds gavilejošu balsi sacija, cieši jauno skaistuli apkampdams un to vilkdams pie savas dzirdoši, pukstošas sirds.</p>
             <p>Un nu viņi bija laimigi, tik laimigi ka vēl nekad, kamēr šķelmigais mīlestibas dievs Amors noskatijas laipnu seju uz tiem; bet nevien viņš, ari vēl kāda cita, drukna vīra, tumšās, naida un skaudibas pilnās acis raudzijās šinī pašā acumirklī uz viņiem.</p>
             <p>Bet druknais vīrs nebija nekas cits, kā Karpis.</p>
         </div>
         <div type="chapter">
             <head>15. nodaļa: Tēvs un dēls</head>
             <p>Bija jauka diena, pēcpusdiena.</p>
             <p>Dieva daba stāveja pilnā godībā un krāšņumā.</p>
             <p>Kas vien iespēja, devās no Rigas laukā, vaj nu uz apkārtejiem mežiem, jeb ari uz Dubultiem nn Majoriem u. t. pr.</p>
             <pb/>
             <p>Tikai viens bagats Rigas lieltirgonis ar savu kundzi neatstāja savas mājas, lai gan tas viņiem bija iespējams vārda pilnā ziņā; bet tie sēdeja savās grezni mebletās telpās nopietnām, drūmam sejam.</p>
             <p>Un šis kungs bija bagātais Balzams un viņa laulāta draudzene Aurora.</p>
             <p>Viņi sēdeja savā salonā, klusu ciezdami viens otram pretī.</p>
             <p>Beidzot kundze uzņēma:</p>
             <p>„Pauli, ko tu gan domā, vaj nedosimies ari mēs uz jūrmalu. Še pilsētā ir vaj jānosmok. Gaiss ir karsts un netīrs, un visi mūsu kaimiņi jau ir projām, – un, ko tu doma?"</p>
             <p>„Man nenāk ne prātā atstāt šīs telpas," Balzams īgni atbildeja.</p>
             <p>„Un vaj gan es drīkstu savu draugu un pazīstamu acim rādities?</p>
             <p>Vaj uz maniem kamiešiem neguļ kauns un apsmieklis, kamēr mūsu apdullušais dēls pazudis iz Rigas? – Un kas var zinat, kādas muļķibas tas vēl nebūs padarijis? – Kas var zinat, vaj viņš jau nav licies sevi salaulaties ar pustrako skuķi, Adelinu? – Nē, nē, sieva, ja tu gribi, tu vari braukt uz jūrmalu, bet man nenāk ne prātā atklāti ļaudim rādities, aiz augšā minetiem iemesliem."</p>
             <p>„Ak Dievs," viņa sieva drūmu balsi atbildeja; „tu skaties uz šīm mazvērtigām lietam caur melnu brilli. - Pasaki man taču, kādu sevišku noziegumu tad Raimunds padarijis?</p>
             <p>Vaj tad tas kāds grēks, jeb ari kauns, kad tas iemīlejies kādā skaistulē, kura, lai gan nabaga, tomēr ļoti labi izglītota un godiga, bez tam ari laipna, mīliga un pazemiga. – Un vaj es ari nebija nabaga, kad tu mani apņēmi par sievu? – Un redzi vaj Dievs nav mums palīdzeju tikt pie bagatibas?"</p>
             <p>„Stāvi klusu!" Balzams bārgu balsi sauca. „Tie bija citi laiki, kad es tevi appreceju, un tagad atkal citi. Toreiz vīrieši skatijās tikai uz skaistumu, bet tagad visi raugās uz naudas makiem, un to pašu vajaga darit ari Raimundam. – Es tā gribu, un tam vajaga tā būt!"</p>
             <p>„Bet Pauli....... "</p>
             <p>„Ne vārda vairak, ja negribi, lai es atstāja tūliņ šīs telpas un ieslēdzos savā darbistabā!" Balzams stingru balsi apsauca</p>
             <pb/>
             <p>savu vēl tagad diezgan skaisto sievu. Līdz šim es biju kungs un pavēlnieks savās mājās un tad tas es gribu ari būt uz priekšu! - Lūdzu, ievēro manus vārdus!"</p>
             <p>Aurora bija nosarkusi kā biete.</p>
             <p>Viņa gribeja kautko sacit, bet šinī pašā acumirklī kāds piedaudzija pie durvim un iekšā ienāca – Raimunds.</p>
             <p>Balzams un viņa kundze bija tā pārsteigti, ka tie iesākumā nevareja ne vārdiņa izrunat.</p>
             <p>Viņi uzskatija lielām acim savu dēlu.</p>
             <p>„Labdien, mīļais tēvs, mīļā māmiņa!" jaunais vīrs skaņu balsi iesaucās.</p>
             <p>„Piedodat, ka es biju bez jūsu ziņas uz kādām dienam aizceļojis!"</p>
             <p>„Un apkrāvis mūsu namu, mūsu godigo vārdu ar negodu un kaunu!" Balzams dusmigu balsi piemetinaja.</p>
             <p>„To es līdz šim vēl neesmu darijis," Raimunds drusciņ trīcošu balsi atbildeja.</p>
             <p>„Un es jau nebūtu ne vienu acumirkli tevi, mīļais tēvs, atstājis, ja tava bārdziba un cietsirdiba nebūtu mani dzinusi projām."</p>
             <p>„Ko tu saki, – mana cietsirdiba? – Nē, tava muļķiskā mīlestiba samaitājusi tavu sirdi un padarijusi tevi traku!" Balzams brēca.</p>
             <p>„Un ja tu nevari, negribi ši nolādamai mīlestibai atsacit, tad nerādies vairs nekad manām acim!"</p>
             <p>„Tēvs, – bet es nāku tevi lūgt, ļaut man Adelinu precet, lūgt beidzamo reizi; tapēc pārlieci labi, ko tu gribi darit, dot mums savu svētibu, jeb ari pazaudet savu vienigo dēlu uz visiem laikiem!"</p>
             <p>Balzams samulsa.</p>
             <p>Raimunda vārdi bija skaidri un izšķiroši.</p>
             <p>Dot atļauju precet skaisto, mīligo meitiņu, jeb ari pazaudet savu dēlu, kuru viņš taču mīleja varbūt vairak, nekā sevi pašu?</p>
             <p>Tapēc viņš laipnīgāku balsi teica:</p>
             <p>„Klausies, Raimund, – neskatisimies šinī acumirklī uz Adelinas nabadzibu jeb bagatibu, skatisimies tikai uz viņas dzimumu. Tu</p>
             <pb/>
             <p>taču zini, ka viņa pieder pie nabadzigās ļaužu kārtas un tu gribi no šīs kārtas meitām vest vienu pie altara. Raimund, apdomā labi, ko tu dari, apdoma labi, kādu soli tu gribi likt."</p>
             <p>„Bet tēvs, kas tev gan teica, ka Adelina esot nabaga ļaužu kārtas?"</p>
             <p>„Kas man to teica?  Es pats to zinu. – Ja viņa būtu piederejuse pie augstākas kārtas, tad jau viņa būtu kādā iestādē uzņemta un audzinata un nebūtu pamesta pie vienkārša mucinieka, pie cilveka, kas taču vairak nezina un neprot, kā liekt un apstīpat savas mucas."</p>
             <p>„Bet ja nu viņa tomēr būtu no augstākas kārtas ļaudim, ko tu tad teiktu?"</p>
             <p>„Neesi bērns, – muļķibas! – Viņas tēvs esot bijis laivu bīditajs, pārcēlajs, kamēr viņas māte pavisam nezinama."</p>
             <p>„Kā tas var būt?" Raimunds iesaucās. Adelinai taču esot ari kapitals no vairak tūkstošiem; saki, tēvs, kas gan viņai to atstāja? jo laivinieki, pārcēlaji ir visi nabadzigi, trūcigi ļaudis."</p>
             <p>Balzams klusēja, kamēr viņas sieva bija nosarkusi kā biete.</p>
             <p>Raimunds nebija runajis tukšus vārdus.</p>
             <p>Kā gan Adelina bija tikusi pie kapitala?</p>
             <p>Tomēr beidzot vecais Balzams sacija:</p>
             <p>„Lai nu būtu, ka būdams, es neļauju tev šo mīļako meitu precet; bet ja tu liegtos paklausit maniem vārdiem, tad zini, ka es tevi izdzenu no sava pajumta un nolādu tevi uz mūžigiem laikiem!"</p>
             <p>„Tēvs, vaj tas ir tavs beidzamais vārds?!" Raimunds iebrēcās.</p>
             <p>„Ja gan, mans beidzamais," tēvs atcirta.</p>
             <p>„Labi, tagad zinu, kas man darāms," jaunais vīrs trīcošu balsi sacija. – Es precešu Adelinu, bet tu pazaudesi savu dēlu!"</p>
             <p>„Nu tad ej projām," vecais kungs brēca; „no ši acumirkļa tu neesi vairs mans dēls, tapēc neuzdrošinajies vairs saukt mani par tēvu un nemēģini nekad vairs tuvoties manai sirdij. Ja gan, – no ši acumirkļa ir tev ši nama durvis aizslēgtas, kā ari tava mantošanas tiesibas iznīcinatas! – Ej!"</p>
             <pb/>
             <p>Raimunds pavirzās no sava tēva tāļaki nost, piegāja pie kamina un savu sakarsušo pieri pie aukstā mūra piespiedis, iesāka žēli, žēli raudat.</p>
             <p>To pašu darija ari viņa māte, kura neuzdrošinajās stāties savam dusmigajam vīram pretī, kamēr viņas vīrs bija uzcēlies kājās un taisijās doties savā darbistabā.</p>
             <p>Bet šinī acumirklī atsprāga salona durvis vaļā un kāds druknis kungs ienāca pūsdams elsdams iekšā, piesmakušu balsi iesaukdamies:</p>
             <p>„Kaimiņ, kaimiņ, – viņš ir še, viņš ir še, – es pats to redzeju savām acim!"</p>
             <p>„Kas ir še?" Balzams asu balsi jautaja.</p>
             <p>„Nu, kas cits, ja ne tavs pazudušais dēls!"</p>
             <p>Mans dēls? – Man nav vairs neviena dēla."</p>
             <p>Balzams drūmu balsi atbildeja. „Bet, Karpa kungs, pasaki man taču, kur tu viņu redzeji?"</p>
             <p>„Amura dārzā mīlinajoties ar savu brūti Adelinu," atbilde skanēja.</p>
             <p>„Kad?"</p>
             <p>„Vakarvakarā."</p>
             <p>„Un tad?"</p>
             <p>„Tad es redzeju, ka viņi bučojās."</p>
             <p>„Ko? – bučojās?"</p>
             <p>„Ja gan."</p>
             <p>„Ha, es jau domaju, ka viņi plūcās, ko ari tu proti itin labi, mani priekš kādām dienam zinamā restoracijā piekaudams," Balzams mēdošu balsi teica.</p>
             <p>„Vaj tad tu turēji rokas klēpī? – Vaj tad ari es nedabūju savu tiesu no tevis?" Karpis saspiestu balsi sacija. „Bet lai nu būtu kā būdams, es tomēr nācu dot tev padomu, aizgādat kā nekā savu dēlu projām iz Rigas, dēlu, kas sava tēva godu tā slepeni laupa."</p>
             <p>„Es jau tev pirmit teicu, ka man vairs nav neviena dēla."</p>
             <p>„Vaj patiesi? – Nu, tad jau tu būsi viņu nolādejis?"</p>
             <p>„Ta nav tava darišana," Balzams īgnu balsi atteica.</p>
             <p>„Nav mana darišana," Karpis piktu balsi iesaucas. „Labi, bet es tev nu pasaku, ka ta nu būs mana darišana gan!"</p>
             <pb/>
             <p>„Ari mana!" Raimunds, kuru Karpis nebija vēl nemaz ieraudzijis, sauca, pie kam viņš iegāza Karpim tādu belzienu ar dūri pa lūpam, ka asinis šķīda uz visām pusēm un druknais vīrs nogāzās kā pūpols zemē, nevaredams izrunat ne vārda.</p>
             <p>Bet ar to vis vēl nepietika.</p>
             <p>Raimunds iesāka viņu apstrādat no visām pusem, dusmigu balsi saukdams:</p>
             <p>„Rakari, vaj tu vēl nepierijies netīrumu grāvja ūdeni? Nu tad saņēmi manus belzienus ari še, pagans tāds, slepkava, Rigas velns! – Še tev, še tev vēl piedevas!"</p>
             <p>Balzama kundze iekliedzās un aizlika rokas priekš acim, kamēr viņas vīrs atlēca kādus soļus atpakaļ un nesacija ne vārda, domādams:</p>
             <p>„Nekas, nekas, – lai dabū, lai dabū krietnus piparus! Ir jau ari pelnijis."</p>
             <p>„Tā, domāju, ka nu pietiks," Raimunds beidzot iesaucas.</p>
             <p>Šos vārdus izgrūdis viņš paķēra savu platmali un devās pa durvim laukā, skaņu, trīcošu balsi saukdams:</p>
             <p>„Ardievu, tēvs un māte! Savu dēlu jūs esat pazaudejuši, bet mantojuši to tur uz grīdas gulošo pelu maisu! Sveiki, – sveiki!"</p>
             <p>Un nu viņš pazuda savu vecaku acim, bet pēc kādām minūtēm vecais Balzams aizgādaja Karpi slēgtā ekipažā uz viņa dzīvokli.</p>
         </div>
         <div type="chapter">
             <head>16. nodaļa: Pa bēdu lejam</head>
             <p>„Viss pagalam,- viss pagalam !" Raimunds Adelinas dzīvoklī nokļuvis, sāpigu balsi iekliedzās. „Es esmu nolādets un pazudis! Man jaatstāj Riga, cik ātri vien iespējams; jo ari nesavaldamais Karpis zina, ka es atrodos zem tavu vecaku paspārnes!"</p>
             <p>Adelina sarāvās, kad viņa dzirdeja šos vārdus.</p>
             <p>Viņas sirds pukstēja dzirdoši un viņas krūtis cilajās augšup un lejup, kā jūras viļņi.</p>
             <pb/>
             <p>Savada cīņa pamodās viņas krūtīs.</p>
             <p>„Kā būtu, kad es atsakos labprātigi no savām ceribam, savas mīlestibas uz Raimundu," un ko viņa domāja, to viņa izsacija ari vārdos:</p>
             <p>„Raimund," viņa iesāka, „es redzu, ka mūsu mīlestibai stāv ceļā lieli šķērsļi un kavekļi; es redzu, ka viņa līdz šim radijusi pār mūsu galvam tikai bēdu mākoņus un uzbudinajusi tavu vecaku sirdis līdz beidzamam, redzu ari un noģiedu, ka viņa radīs mums vēl daudz ciešanas un raizes, tapēc saki man, vaj nebūtu labāki un prātigaki, ja mēs šķiramies uz visiem laikiem? Raimund, man šķiet, ka visi ļaudis grib mūsu šķiršanos; man šķiet, ka mēs nesaiesim nekad kopā un ka garidznieka roka nekad neiesvētīs mūsu siržu deribu, uz kuru glūn tik daudz nelabvēligas sirdis. Raimund, kā būtu, ja mēs sakam viens otram mūžigas ardievas?!"</p>
             <p>„Adelina," jaunais vīrs brēca, – „teic man, vaj tu neesi zaudejusi prātu?! – Vaj tu gribi patiesi darit manai dzīvibai galu ?! Adelina, vēl stāv mums pasaule vaļā, vēl mēs neesam nebūt pazuduši!"</p>
             <p>„Ja gan," – Adelina atteica; „bet kur paliek tavu vecaku lāsti?"</p>
             <p>„Es viņus nebīstos," Raimunds sauca; „jo mana mīlestiba uz tevi ir taisna un šķīsta; viņa ir gaiša un tīra, kā skaista, starodama jūras pērle, par kuru nodot savu dzīvibu es esmu gatavs katrā acumirklī!"</p>
             <p>Un kad viņš šos vārdus runāja, tad viņa vaigi kvēloja kā ogles un viņa acīs dzirksteja karstas, patiesas mīlestibas stari.</p>
             <p>Adelina sajuka.</p>
             <p>Viņa nožēloja augšejos vārdus izrunajusi.</p>
             <p>„Raimund, mans vienigais, mans dārgais!" viņa iebrēcās un iekrita jaunā vīra atplēstās rokās.</p>
             <p>„Adelina, mana saldā, skaista Adelina," Raimunds kustinātu balsi sauca; „es tevi lūdzu, nerunā nekad vairs no šķiršanās, no mūsu mīlestibas putinašanas! Lūdzu, apsolies par jaunu, ka tu paliksi arvienu man uzticiga, kamēr tu vien elposi! – Redzi, es tūliņ ceļošu uz Pēterburgu un mēģinašu tur nodibināt savu veikalu; un tas viss var notikt ļoti īsā laikā, un tu redzesi, ka mēs</p>
             <pb/>
             <p>kļūsim pie mērķa; ka manu vecaku nepareizie, nedibinatie lāsti neaisķers mūsu galvas!"</p>
             <p>„Nu tad ceļo Dieva vārdā uz mineto pilsētu! Un lai gan es jūtos šinī acumirklī apkrauta ar sēram un skumjam, tomēr ta pārlieciba, ka tu mani patiesi mīli, dara mani stipru un nešaubigu un es apsolos nekad vairs nerunāt par mūsu šķiršanos !"</p>
             <p>Un nu tie apkampās cieši jo cieši un gari, gari skūpsti bija dzirdami, kuri apliecinaja, ka šīs sirdis ir sakusušas kopā uz visiem laikiem un savienojušās uz dzīvibu un nāvi.</p>
             <p>Taču pēc kādām stundām mēs redzam jauno vīru, Raimundu Balzamu, iesēžamies suta kumeļa garajā vilcienā un aizbraucam uz zinamo pilsētu, pretī savam nezinamam liktenim, kamēr Adelina, savā kambaritī ieslēgusies, raudāja karstas, rūgtas žēluma asaras un viņas gara acis raudzijās tumšajai nākotnei pretī.</p>
             <p>Ari viņas audžu vecaki nebija nemaz pie labas dūšas.</p>
             <p>Viņi noģida, ka šiem esot darišanas ar spēcigiem, izmanigiem ienaidniekiem un ka viņiem būšot japiedzīvo daudz un dažadas nepatikšanas Raimunda un Adelinas dēļ.</p>
             <p>Bet ari jaunajam vīram bija diezgan bēdigi un nelabi ap sirdi; jo viņš bija stipri un cieši pārliecinajies, ka viņš dodoties, tā sakot, uz labu laimi, jaunajai dzīvei, jaunajai dzīves vietai pretī.</p>
             <p>Viņš gan nebija vīrs bez labas galvas, tomēr neapskaužamais apstāklis, ar tik mazu kapitālu, par kuru tas šimbrīžam vareja pavēlet, skumdināja viņa sirdi un prātu.</p>
             <p>Tomēr kas sacijis A, tam jāsaka ari B.</p>
             <p>Tā ari viņam.</p>
             <p>Un ak viņam bija lielajā, plašajā Pēterburga japiedzīvo tas pats, ķas jau daudz citiem, kuri nav ar lielakiem kapitaliem apbruņojušies, jo kad viņš šinī Ņevas-Pilsētā bija nokļuvis, tad ari mazais kapitāls iesāka dilt.</p>
             <p>Iesākumā gan viņš mēģinaja uzņemt kādu nekādu lielaku veikalu; bet cenas, kuras tika par viņiem prasitas, bija stipri augstas un nebūt nesamērigas ar viņa kapitālu, un, – kamēr tas apskatijās, viņa nauda jau bija izdota, gan par dārgajām naktsmājām gan par ēdieniem un dzērieniem, gan ari par biezākām drēbem,</p>
             <pb/>
             <p>kuras viņam še bija vajadzigas; jo dienas sāka palikt īsakas un vēsakas un klimats vispārigi aukstāks.</p>
             <p>Un tā tas nu gāja kādas nedēļas, kamēr viņam nebija uzmācies trūkums, nabadziba un galigs posts.</p>
             <p>Nu gan viņš iesāka apskatities pēc kādas vietas, bet tas viss nu bija par vēlu.</p>
             <p>Panīkušo un pa daļai sapīkušo vīru neviens negribēja uzņemt un pieņemt.</p>
             <p>Viņam iesākās patiesi grūtas bēdu dienas, bads un trulums iesāka krimst viņa jauno dvēseli.</p>
             <p>Ko darit?</p>
             <p>Doties atpakaļ uz Rigu?</p>
             <p>„Nē, to es gan nedarišu," viņš murmināja. Tēvam es jau tā kā tā nevaru un nedrīkstu rādities, tāpat ari Adelinai nē, kurai es jau ilgāku laiku neesmu paziņojis par savu bēdigo likteni. Ko gan lai es nu iesāku?  Vaj gan gāsties Ņevas aukstajos viļņos iekšā? Nē, tas jau būtu man un Adelinai par lielu negodu un kaunu," u. t. pr.</p>
             <p>Tomēr viņa bēdigais liktens, kā nelabojās, tā nelabojās.</p>
             <p>Beidzot viņš stāveja uz pazušanas sliegšņa.</p>
             <p>Jau vairak reizes tas bija bez pajumta pārlaidis naktis.</p>
             <p>Jau vairak reizes viņš bija nolicies ar tukšu vēderu gulēt.</p>
             <p>Ak, un viņš būtu patiesi tanī laikā beidzies, ja kautkas nebūtu atgadijies, kas to izrāva iz galigas pazušanas.</p>
         </div>
         <div type="chapter">
             <head>17. nodaļa: Brīnišķigi atgadijumi</head>
             <p>Adelina bēdajās caurām dienam pēc sava drauga, sava Raimunda, no kura viņa jau sen nebija dabūjusi nevienu vēstuli, lai gan viņa tam bija rakstijusi vaj neskaitāmas reizes. Viņas ziedošie vaigi iesāka vīst un viņas acu spožums un košums pamazam</p>
             <pb/>
             <p>pazust. Viņa daudz reizes domaja, ka Raimunds esot vaj nu miris, jeb ari šīs pavisam aizmirsis un atstājis.</p>
             <p>Būtu viņa zinajusi, kadēļ viņš cieš klusu un nedod no sevim nekādas ziņas, tad gan ta būtu no viņa domajusi citadi.</p>
             <p>Ak, un jaunajam vīram klājās patiesi slikti; jo kā jau augšā minēts, tas bija postam un pazušanai tuvu.</p>
             <p>Kādā dienā, vēl neko neēdis, lai gan pulkstens rādija jau trešo stundu pēc pusdienas, viņš gāja nogurušiem, nedrošiem soļiem pa kādu Pēterburgas ielu, kamēr nebija aizkļuvis līdz kādam atklātam dārzam, kurā tas nu iegāja iekšā un kur viņš nolaidās uz kādu solu, klusu balsi murminadams.</p>
             <p>„Nu, tagad varu še mirt, zinadams, ka manas dzīves laime zudusi, ka manu ceribu zvaizne nokritusi."</p>
             <p>Beidzot viņu pārņēma savads gurdenums, kamēr pār viņa lūpam gāja:</p>
             <p>„Ha, nupat, – nupat sāk nāve mani skūpstit - jo gurdenums esot viņas nenoliedzamais skūpsts. Ja gan, – ja gan, tā ir, tā ir!</p>
             <p>Un nu noliecās viņa galva uz krūtim, kamēr viņa acis raudzijās stīvi uz zemi.</p>
             <p>Šinī kritiskajā acnmirklī viņš sajuta, ka kāda maiga roka aizskar viņa plecu un kad viņš pacēla savas gurdenās acis uz augšu, tad viņa priekšā stāveja kāda skaista, vēl gluži jauna sieviete, kura maigu balsi jautaja.</p>
             <p>„Lūdzu, kas jums kaiš, ka jūs izskataties tik noguruši un nelaimigi?"</p>
             <p>Šis gan nav mans, bet manas kundzes un pavēlnieces jautajiens, kura ir gatava jums palīdzet vaj nu ar naudu, jeb ari kā citadi. Lūdzu nepaslēpjat man itin neko, jo mana pavēlniece ir bagata un viņa var un grib jums darit labu."</p>
             <p>Raimunds bija tā sajucis, ka tikko paspēja atteikt:</p>
             <p>„Bads, posts!"</p>
             <p>„Tā, no kurienes jūs esat?"</p>
             <p>„Iz Rigas."</p>
             <p>„Jo labāki," zinamā jaunkundze piemetinaja.</p>
             <p>„Kadēļ gan labāki?"</p>
             <p>„Jums stāv ceļš uz lielu laimi vaļā.</p>
             <pb/>
             <p>„Tā," Raimunds savadu balsi iesaucās, „man tūliņ jāmirst bada nāvē un jūs runājat tik gaiši no laimes!"</p>
             <p>„Ja gan no laimes," jaunā sieviete atkārtoja."</p>
             <p>„Vaj jūs nupat nesacijāt, ka jūs esat izsalkuši?"</p>
             <p>„Kā nē," Raimunds drusciņ spītigu balsi teica.</p>
             <p>„Ir labi, pagaidāt šepat kādus acumirkļus! es būšu pēc kādām minūtēm atpakaļ un jūs būsat pārliecinati, ka es nerunāju tukšus vārdus."</p>
             <p>To sacijusi, viņa pazuda jaunā vīra acim.</p>
             <p>Raimunds domāja, ka šis sapņojot.</p>
             <p>Tomēr tas palika turpat sēžot uz sola.</p>
             <p>Pagāja kādas minutes, bet jaunā skaistule vēl nerādijās, kadēļ viņš murmināja:</p>
             <p>„Ha, nāve, – nāve, – esmu dzirdejis, ka nāve nākot pie vīriem kā jauna skaistule. Klusu, klusu sirds, tagad mēģinašu uzcelties, tad tikai būšu skaidribā, vaj vēl esmu dzīvs, jeb ari jau miris."</p>
             <p>Un viņš mēģinaja uzcelties kājās, kas ari būtu noticis, ja zinamā jaunava nebūtu atkal klāt un uz to paklusu balsi teikusi:</p>
             <p>„Mans kungs, mana pavēlniece liek jūs sirsnigi sveicinat un sūta jums šo sumiņu, lai jūs varetu krietni atspirdzinaties un iegādaties sev jaunas drēbes. Lūdzu, ņemat šo naudas maku un izlietojat viņa saturu pēc sirds patikšanas. – Tikai viens apstāklis jums jaievēro, protat: mana kundze vēlas, lai jūs atkal rītā būtu še, saņemt to, ko viņa jums sūtīs."</p>
             <p>To sacijusi, viņa ielika Raimunda rokā krietnu naudas zumu, kura slēpās zaļā zīda makā, bet pa kura mašam mirdzeja spoži zelta dukāti.</p>
             <p>Raimunda acīs iemirdzejās jauni ceribas stari, lai gan viņš vēl nebūt nebija par šo brīnišķigo atgadijumu skaidribā.</p>
             <p>„Jaunkundze," viņš klusu balsi sacija, „gan nepazīstu jūsu pavēlnieci un nezinu ari, caur ko es gan viņas labsirdibu un labvēlibu būtu izpelnijies, tomēr pieņemu viņas lielo dāvanu, jau tadēļ vien, ka ta glābj mani no redzošas nāves, ka ta nāk īstā laikā."</p>
             <pb/>
             <p>„To zina ari mana kundze, kuras sirds ir laba un līdzcietiga, tapēc uzticaties tai, un atnākat rītā ap šo pašu stundu, atkal šurpu, un turat drošu prātu un nešaubaties nebūt par viņas laipnibu."</p>
             <p>„Nu, tad lūdzu," Raimunds kustinātu balsi sacija, „aisnesat savai debešķigai kundzei manu vissirsnigako pateicibu, un ja jūs domājat, ka es drīkstu to sveicinat, tad lūdzu, darāt to."</p>
             <gap unit="illustration"/>
             <p>„Tas viss tiks izpildits uz mata. – Bet nu ar Dievu! Man jasteidzas, jo laiks jau pāri!"</p>
             <p>To sacijusi, viņa aizlidinajās vieglām kājiņam projām un maz acumirkļos pazuda Raimunda acim.</p>
             <pb/>
             <p>„Nu tikai uz kādu viesnicu," jaunais izsalkušais vīrs murmināja; „tagad es zinu, ka nesapņoju vis, bet ka esmu piedzīvojis patiesu, lai gan dīvainu atgadijumu."</p>
             <p>Un jauna ceriba iedvesa viņa krūtīs jaunus spēkus, jaunu drošumu.</p>
             <p>Viņa soļi bija drošaki un stingrāki, nekā pirmit, kad viņš iegāja dārzā, caur ko nu ar' nepagāja ilgs laiks, kad tas iegāja kādā labākas šķiras viesnicā, kurā viņa dabiskais ādas maks dabūja savu tiesu; bet tiesa, kas tiesa: Raimunds nebija ilgi tik saldi dusējis, kā šinī nakti, un viņš uzmodās tikai tad, kad saule jau bija labā gabalā un jau sen apzeltija Pēterburgas neskaitāmos torņus un namus.</p>
             <p>Viņa pirmās rūpes nu bija, iegūt, jeb labāki sakot nopirkt jaunas drēbes, tas ir: visu kārtu no galvas līdz kājam, – visu, itin visu labu un krietnu, ko viņš ari darija, jo naudas tam nebūt netrūka, bet kad viņš bija ar visu apgādajies, kas viņa miesas apsegšanai noderēja, tad tam vēl atlikās kādi 450 rubļi ķešā, no kuriem viņš apņēmās izdot, cik maz vien iespējams, jo trūkums bija viņu izmācijis taupit.</p>
             <p>Bet tagad savus matus un bārsdu pie kāda matu mākslinieka apkopis, viņš devās noteiktā laikā un stundā uz zinamo dārzu pa daļai aiz ziņkāribas, bet pa lielakai daļai aiz pateicibas.</p>
             <p>Un patiesi, kas viņu bija redzejis vakar tādu panīkušu un izdēdejušu un šodien jaunās, glītās, dārgās drēbēs ģērbušos, apkoptiem matiem un bārdu, aplikušos ar sniegbaltu veļu, tas gan to vairs nevareja pazīt, tas gan negribēja vairs ticet savām acim.</p>
             <p>Ai, un re, ari zinamā jaunkundze sarāvās aiz pārsteiguma, kad viņa nu atkal to ieraudzija un nosarka līdz ausim, kad Raimunds palocijās pret to padevigi un godbijigi, un kura, sveicinajumu saņēmusi, laipnu balsi sacija:</p>
             <p>„Mana kundze liek jūs laipni sveicinat un atsūta jums atkal šo zīda maku, pilditu ar 1500 dukatiem un lūdz jūs tos izlietot sev par labu vienā, kā otrā ziņā. Tomēr pār visu citu viņa jūs lūdz, atnākt katru dienu šurpu uz šo pašu dārzu, kamēr nebūs atnācis tas acumirklis, kurā jūs manu laipno kundzi paši savām acim redzesat un ar to runasat."</p>
             <pb/>
             <p>„Raimunds gan gribēja kautko vairak zinat par mīklaino, labsirdīgo kundzi; bet jaunava-sūtne tam paklusu balsi paskaidroja:</p>
             <p>„Tagad nē, – tagad nē! – Turat tikai vārdu un nākat arvienu šurpu noteiktā stundā un paklausāt viņas pavēlem, lai viņas ari būtu kādas būdamas, skaidras, vaj mīklainas, patīkamas vaj nepatīkamas. Un tas ir viss, ko es jums varu tagad paziņot."</p>
             <p>Jaunajam vīram palika savadi ap sirdi, kad viņš dzirdeja šos diezgan nesaprotamos vārdus, bet ko darit, viņš jau bija ar nezinamās kundzes labdaribu kā bērtin apbērts, tapēc, ko gan te daudz jautāt, ko prasit.</p>
             <p>Viņš apņēmās savā prātā viņai paklausit visās lietās un vietās.</p>
             <p>Un to viņš ari darija. Viņš noīreja kādā viesnicā pastāvigas telpas un dzīvoja tā sakot bez bēdam. Aizgāja katru dienu uz zinamo dārzu un saņēma katru reizi caur nepazīstamo jaunavu gan lielakas, gan mazakas naudas sumas, kamēr nebij atnākusi ta diena un stunda, kurā viņa liktenis dabūja pavisam citadu virzienu.</p>
         </div>
         <div type="chapter">
             <head>18. nodaļa: Karpa nedarbs</head>
             <p>Mums gan vajadzetu domāt, ka pēc pēdejā atgadijuma, kuru Karpis piedzīvoja Balzama namā, tas metis nu taču reizi savas precibas domas pie malas, bet diemžēl tas tā nenotika.</p>
             <p>Un kad viņš pārliecinajās, ka Raimunds neesot vairs Rigā, tad tas uzmācās atkal Adelinai ar savu mīlestibu, paskaidrodams tai gan caur vēstulem, gan ari reizu reizem mutes vārdiem, ka šim esot lielakas tiesibas uz Adelinas sirdi un roku neka Raimundam, tapēc ka šis esot to jau agrāki mīlejis un bildinājis, nekā jaunais Balzams.</p>
             <p>Bet kad viņš dabūja arvienu atraidošas atbildes, tad tas apņēmās nevien Adelinai, bet ari viņas audžu-vecakiem atriebties;</p>
             <pb/>
             <p>bet kā un caur kādiem līdzekļiem, par to viņš vēl nebija īsti skaidribā.</p>
             <p>„Ah," viņš kādā dienā murminaja, „tagad man uziet gaisma! Uzmeklešu atkal savu veco paziņu, savu padevigo kalpu „Melno Juri", gan šis velna zēns man atkal palīdzēs tikt pie mērķa. Ja gan, – ja gan, tas ir lokans kā čūska un izmanigs ka lapsa. Ai, un cik daudz reizes viņš jau nav piešmaucis visgudrakos tiesu un policiju ierēdņus. Ja, ja, – tikai caur šo putnu es atriebšos tiem, kuri ielika mani mucā un tad lika mani izsaukt par Rigas velnu. Labi, labi, – tagad gribu ari būt par tādu. Labi, ka caur manu gudribu un apķeribu toreiz palika mans vārds nezinams, lai gan policija uzcītigi nopūlejas izzinat un izpētit īsto velnu.—</p>
             <p>— — — — — — — — — — — — — — —</p>
             <p>Bija tumša nakts.</p>
             <p>Vējš pūta stipri vien un Daugavā bija ūdens sacēlies, kurš sitās pret citreizejo koka tiltu tik stipri, ka tas krakšķeja un līgojās vien, tapēc viņš bija no publikas gandrīz tukšs, tikai rets kāds cilveks nopūlejas tikt tam pāri, – ari kāds drukns kungs, kas nebija nekas cits, kā Karpis, kurš, tiltam ticis pāri, iesēdās kādā ormani un pavēleja tam braukt uz Torņakalna pusi.</p>
             <p>Ormanis izbrauca Torņakalnam cauri un jautaja:</p>
             <p>„Kungs, uz kurieni nu? Es gan negribetu tādā tumšā nakti braukt tāļaki, tapēc, lūdzu, vaj neatlaidisat mani?"</p>
             <p>„Ko tu murkši no atlaišanas," Karpis bārgu balsi iebrēcās. „Mums vēl jārauc labs gabals! – Uz priekšu!"</p>
             <p>Ormanis, zobus sakodis, brauca un brauca, kamēr Karpis nebija viņam pavēlejis pieturet, bet nevis pie kāda nama durvim, bet uz lielceļa.</p>
             <p>„Nu vari braukt atpakaļ uz Rigu, man vairs tevis nevajaga. Še, ņemi naudu."</p>
             <p>Ormanis gan brīnijās pa šādu savadu izturešanos, bet naudu saņēmis domāja:</p>
             <p>„Kas man daļas gar šādiem ērmotiem kungiem, apgrieza sava kumeļa galvu uz pilsētas pusi un laida ātri vien mājup."</p>
             <p>Kad ormanis jau bija kādu gabalu projām no tās vietas, kur tam bija pavēlets pieturet, tad Karpis nogriezās no lielceļa un gāja pa kādu šauru teku uz priekšu, kamēr nebija nokļuvis pie</p>
             <pb/>
             <p>kādas vientuļas mājeles, kuras jumts jau bija stipri vien sašķobijies un sienas pussakritušas un pie kuras tas nu apstājās un skatijās pa mazo logu tam iekšā. Bet iekšā valdija tumsa un viņš nevareja itin neko saredzet, tapēc pie zemajām, šķībajām durvim piegājis tas vairak reizes piedauzija:</p>
             <p>„Kas te dauzās?" kāda rupja vīrieša balss vaicaja. „Kas te tik vēlu?"</p>
             <p>„Es, Karpis, – Juri, laid mani iekšā, jo man ir ļoti svarigas darišanas ar tevi."</p>
             <p>„Aha" ta pate balss ierūcās, pie kam durvis tika ātri atvērtas.</p>
             <p>„Nākat vien iekšā, kungs," Melnais Juris, jo tas viņš bija, drūmu balsi teica, uz ko Karpis pazuda minetā mājelē, kurā toreizejais zaglis un laupitajs piemetās, kad viņš pārnāca mājā no saviem nedarbiem, kurus tas, kā jau augšā minets, pastrādaja gan Vidzemē, gan Kurzemē, gan ari Rigā un viņas apkārtnē un ar kuru Karpim jau sen bija kopigas darišanas.</p>
             <p>Juris aizdedzinaja kādu patievu tauku sveci un tad pret Karpja pagriezies, diezgan laipnu balsi sacija:</p>
             <p>„Nu, kungs, ko jūs man pavēlesat?"</p>
             <p>„Tev janodedzina Amura, mana un tava ienaidnieka māja un jānolaupa viņa audžu meita Adelina, kura mani nievā un neierauga ne acu galā."</p>
             <p>„Tā, tā," Juris paklusu balsi piemetinaja; „bet man nemaz negribas šoreiz izpildit jūsu gribu."</p>
             <p>„Kapēc nē, Juri?"</p>
             <p>„Tapēc, ka jūs neturat nekad vārdu."</p>
             <p>„Kā nē?"</p>
             <p>„Redzat, es nedabūju nekad pilnigi to, ko jūs man apsolāt," Juris vēsu balsi paskaidroja.</p>
             <p>„Kad tad es neesmu samaksajis par taviem pūliņiem?"</p>
             <p>„Vairak reizes nē," Juris paskarbu balsi atteica; ari par jaunā cilveka nosišanu nē, kuru jūs bijāt par tik augstu zumu apdrošinajuši."</p>
             <p>„Klusaki, klusaki," Karpis nedrošu balsi iesaucās; varbūt ka esmu pārskatijies, jeb ari piemirsis jums pienākušo honoraru pilnā vērtibā iedot. Bet saki man, cik tad es tev pavisam esmu parādā?"</p>
             <pb/>
             <p>„Vairak nekā 350 rubuļus!"</p>
             <p>„Par ko tik daudz?"</p>
             <p>„Redzat, kungs,", Juris veiklu mēli atbildeja, „par jūsu spīķera nodedzinašanu 100 rubļus; par vaktnieka nosišanu 50 rubuļus un par jaunā cilveka nokaušanu un iegrūšanu Daugavā 200 rubuļus. Ja gan, kungs, tik daudz jūs man esat palikuši parādā un es negribetu nemaz strādat uz parādu."</p>
             <p>„Labi, Juri, var jau būt, ka tu runa pilnu patiesibu, tapēc šķirsim šo zumu uz pusem. Še tev tūliņ 175 rubuļi un ņemi vēl šo simtu rubuļa gabalu klāt ka rokas naudu uz Amura mājas nodedzinašanu un viņa meitas nolaupišanu. Tavs honorārs ir 500 rubuļu liels, ja tu māju tā nodedzini, ka viņas īpašnieks krīt iekšā un nāk cietumā un meitu aizvedi uz Jelgavu un to nododi manas vecās radinieces, Mašas, zinašanā, kura tur pārvalda manu māju N. ielā Nr. 11. Bet ja tu to visu neizpildisi un nodedzinasi tikai māju, tad tu nedabūsi neko."</p>
             <p>„Darbs grūts, 500 rubuļi par maz. – Redzat, kungs, es jau ari nevaru iztikt bez palīgiem, kuriem man jādod nauda un papriekšu labi krietni jasačarko. Nē, nē, kungs, šo reizi gan neiešu par tik niecigu zumu ugunī, tā sakot, par tik niecigu naudu likt savu ādu, savu dzīvibu uz spēli! – Un kur gan lai ķeru uz ātru roku krietnus palīgus un biedrus! jo redzat, tie labakie un izveicigakie sēž jau aiz dzelzu restēm. Pieliekat man vēl 200 rubuļus, tad lai iet vaļā manis dēļ, vaj uz dzīvibu, jeb ari uz nāvi ! Un jūs jau zinat, ka es nezaudeju nekad dūšu! Kur es eju, tur plīst un kur es cērtu, tur šķīst, ko es laužu, tas lūst un ko es dedzinaju, tas kūst."</p>
             <p>Karpis priecajās par Melna Jura dūšibu acim redzot un pielika pie tiem apsolitiem 500 rubuļiem vēl 200 klāt.</p>
             <p>Un tā tad nu bija starp šiem vīriem noslēgts kontrakts uz dedzinašanu un laupišanu.</p>
             <p>Rigas velns kala velna darbus un bibstamais Melnais Juris bija tas plēšu vilcejs un uzsitejs ar lielo āmuru.</p>
             <p>Karpis palika līdz rītam turpat pie Melna Jura un pārrunaja un pārlika visu itin smalki, pie kam viņi izdzēra vairak glāses vīna, kurš Jurim nekad netrūka, un pie kam tos apkalpoja kāda</p>
             <pb/>
             <p>labi veca mātite, kura ari nestāveja labā slavā, bet kurai ši mājiņa piedereja un ar kuru ļaudis labprāt nesagājās.</p>
             <p>Kad gaisma iesāka aust, tad ari Karpis atstāja šo mazo elli, šo nedarbu perēkli, kurā jau diezgan briesmu darbu bija tikuši izperinati un daudziem izspieduši asaras un vaimanas.</p>
         </div>
         <div type="chapter">
             <head>19. nodaļa: Briesmu nakts</head>
             <p>Rudens bija klāt.</p>
             <p>Lapas no kokiem jau iesāka birt.</p>
             <p>Dienas palika arvienu īsakas, bet naktis garākas un tumšakas.</p>
             <p>Tomēr mēs jau zinam, ka ari vēlrudenī atmetas dažas jaukas, mīligas dieniņas, un kuru vakaros ļaudis vēl labprāt pakavejās kādā dārzā, vaj ari kādā klusā, jaukā meža stūritī, ieelpodami pilniem malkiem tīro, dzidro gaisu un noskatidamies uz jauki mirdzošām, starojošām zvaiznem un mīligo mēnesi.</p>
             <p>Un tāda jauka vēlrudeņa dieniņa bija aususi ari pār veco, sirmo Rigu, kuru nu ridznieki izlietoja sev par labu un kad jau saule bija aizslīdejusi aiz apvāršņa, bija vēl visur manāma dzīva kustiba.</p>
             <p>Ari Adelina bija vēl kājās, kad jau krēsla apklāja zemi, ari šo pilsētu, ari Amura nelielo dārzu, kurā minetā jaunava atradās, sērodamās un domādama par savu draugu, par savu karsti mīļoto Raimundu, kuru, kā viņai šķitās, bija pazaudejusi.</p>
             <p>Viņas sirds ari bija šinī vakarā tik pilna skumju, kā vēl nekad.</p>
             <p>Viņas acis pildijās lielām asaru pērlem, kad viņa noskatijās uz jaukajām zvaiznem un kluso, sudrabkrāsaino mēnesi.</p>
             <p>Un kad viņa redzeja vairak dzeltensarkanas lapas nokrītam lēnam no kokiem, kuras zemi aizskārdamas vēl reiz maigi iečabejās, itin kā gribēdamas sacit beidzamās ardievas jaukajai, pagājušai </p>
             <pb/>
             <p>vasarai, tad ari viņas sirds iedrebejās, tad ari viņas dvēsele sajuta, ka pasaulē esot viss nepastāvigs un iznīcigs un ka zemes dzīviba cīnās ar nāvi, gaisma pret tumsibu un pastāviba pret zūztibu un nīcibu.</p>
             <p>Bet kas tur ložņā pa dārzu apkārt?</p>
             <p>Kas lien tur par tumšām ēnam caur puskailajiem ceriem?</p>
             <p>Ai, un četras ugunigas acis raugās uz nelaimigo, vientuligo meitiņu.</p>
             <p>Ko gan ta padarijusi, ka divi vīri uz viņas glūn?</p>
             <p>Neko, neko, – tikai skaudiba un greizsirdiba tīko to iegrūst nelaimē un postā.</p>
             <p>Ak, un viņa pamanija par vēlu viņas ienaidnieka Karpa netiklos kalpus, uzpirktos laupitajus.</p>
             <p>Par vēlu viņa mēģinaja saukt pēc palīdzibas, jo nejauks vīšķis tika iegrūsts no netīrām rokam viņas mute, kamēr divas dzelžu rokas apkampa viņas daiļo augumu, kamēr kāda dobja balss ierūca viņai ausīs:</p>
             <p>„Nemēģiniet tureties mums pretī, jo citadi jums jāmirst!"</p>
             <p>Un to viņa jau nevareja darit, jo ta bija aiz lielām bailēm paģībusi.</p>
             <p>Un kad viņa atžirga, tad ta neatradās vairs Rigā, bet vairak verstis projām no savu audžu vecaku paspārnes, slēgtos ratos, kuri naigi vien ritēja pa šoseju uz Jelgavas pusi. Ari vīšķis tai bija izņemts no mutes laukā un viņa vareja atkal runat.</p>
             <p>„Kur es esmu," Adelina vāju balsi jautaja.</p>
             <p>„Labās rokās, jaunkundze," viens no viņas pavadoņiem atbildeja.</p>
             <p>„Ko jūs gribat no manis un kur jūs vedat mani?</p>
             <p>„Uz brūtes kambari, uz jaunu dzīvi, jaunu laimi."</p>
             <p>„Ko jūs še muldat," Adelina stiprāku balsi iebrēcās; ļaujat man iet atpakaļ pie saviem vecakiem!"</p>
             <p>„Nekliedzat tik stipri, citadi mēs ieliksim jums atkal vīkšķi mutē," viens no viņas pavadoņiem, jeb labāki sakot laupitajiem, bārgu balsi draudēja.</p>
             <p>Adelina noģida, ka nekāda pretošanās te nelīdzot, tapēc viņa cieta klusu un domāja:</p>
             <pb/>
             <p>„Gan Dievs man nelaimigai dvēselei palīdzēs un atpestīs mani no šo briesmoņu rokam."</p>
             <p>Tomēr viņa vēl nebūt nezinaja, ka viņas audžu vecaku ēkas ap šo pašu laiku pilnās liesmās un ka brīvprātigie ugunsdzēseji nodarbojās par velti nikno elementu noslāpet.</p>
             <p>Bet vislielakais ļaunums pie ši Karpa nedarba bija tas, ka ugunspieliceji bija tā rīkojušies, ka bija jādomā, ka Amurs būtu pats sava nama un mucu spīķera dedzinatajs, kā to Karpis bija vēlejies, – jo visa ugunsgrēka vieta oda stipri vien pēc petrolejas. Ari priekšnamā, kā ari citās vietās, bija redzamas mucu koku ēveļu skaidas, kuras bija stipri salaistitas ar minēto šķidrumu.</p>
             <p>Tas viss lika domāt, ka Amurs pats vainigs pie ugunsgrēka izcelšanās, tadēļ tika pret viņu iesākta tūliņ izmeklešana, un tā ka vēl daži citi apstākļi liecinaja pret viņu, tad viņš tika apcietinats un galu galā nodots tiesām, kamēr viņa sieva izlēja daudz rūgtu, sūru asaru un bēdajās tiklab pēc sava vīra, kā ari par pazudušo audžu meitu Adelinu.</p>
             <p>Bet Raimundam Pēterburgā nebija ne jausmas par augšejiem notikumiem, ne jausmas par Karpa un viņa kalpu bezdievigiem darbiem, ne jausmas par Adelinas pazušanu, kura, kā mums jau zinams, tika no Melnā Jura aizvesta uz Jelgavu un tad ievietota Karpa namā, kuru pārvaldija viņa radiniece, un kurai nu nelaimigā jaunava bija javaktē lai ta neaizmuktu.</p>
             <p>Bet ar to vien nepietika.</p>
             <p>Ari pats Karpis ieradās Jelgavā un apmetās savā namā, kā likās, uz ilgāku laiku, negribēdams izlaist iz acim dārgo laupijumu un ja iespējams, to sev iegūt uz visiem laikiem, jeb ari iegrūst mūžigā pazušanā.</p>
             <p>Bet mazais kambaritis, kurā Adelina bija ieslodzita, atradās augšā uz bēniņiem un kurā senakie nama īpašnieki laikam bija uzglabajuši drēbes vaj ari kādas citas lietas, pie tam aizlikdami mazajam logam priekšā dzelžu restes ar asiem dzeloņiem izkaltas, tā ka no aizmukšanas nevareja būt ne runas.</p>
             <p>Tomēr patiesibai par godu jāsaka, ka Karpis to bija pārvērtis par diezgan glītu istabiņu, lai gan minētās restes rēgojās loga priekšā vēl arvienu.</p>
             <pb/>
             <p>Tajā atradās glīta gulta, viens galds un kādi federu krēsli. Ari kāda paliela bilde karjās pie sienas, uz kuras bija redzama kāda pusplika sieviete ar rožu kroni galvā, kura saldiem smaidiem vilinaja kādu jaunu vīru pie sevis.</p>
             <p>Šāda nu bija Adelinas dzīves vietiņa, nepatīkamā vīra paspārnē.</p>
             <p>Tomēr lai gan viņa tika no augšā minetās vecenes cieši uzraudzita un lai gan durvis tika arvienu aizslēgtas, kad vecā Maša atstāja viņas cietumu, tomēr ta nezaudeja ceribu uz izbēgšanu.</p>
             <p>Astoņas dienas jau bija aizritejušas, bet viņas stāvoklis bija un palika nepārgrozijies.</p>
             <p>Taču kādā dienā tas dabūja citadu virzienu, jo Karpis ienāca pats minetā kambari un palika pie durvim stāvot, Adelinu lielām acim uzskatidams un tad pēc kādiem acumirkļiem vēsu balsi sacidams:</p>
             <p>„Nu, jaunkundze, kā jums patīk ši zāle? Ceru, ka labi gan – vaj nē?"</p>
             <p>Adelina cieta klusu un uzskatija runātāju nicinošiem skatieniem.</p>
             <p>„Ha, jūs nerunājat," Karpis uzbudinatu balsi iesaucās; „vaj jūs vēl nemaz nenoģiedat, ka jūs atrodaties pilnigi manā varā un ka tikai mana labā sirds man neļauj pie jums izpildit to, ko jūs caur savu cietsirdibu pret mani esat pelnijušas. Labi, labi,  tagad es esmu pārliecinajies, ka jūs neesat nebūt labojušas un ka jūsu aukstsirdiba ir bezgaliga, tapēc es jums daru zinamu, vaj nu mani ņemt tūliņ par vīru jeb ieņemt ģifti; jo jūs nedrīkstat atstāt dzīvas šo vietu, ja negribat palikt man par sievu."</p>
             <p>„Ha," Adelina skaņu balsi iesaucās, „dodat šurpu savas nāves zāles! – Dodat šurpu, lai varu padarit jūs par slepkavu, kas jūs varbūt jau sen esat. Tagad zinu un esmu pārliecinata, ka jūs esat mani nolaupijuši un atveduši še šurpu! – Tomēr lai nu būtu kā būdams, dodat tikai šurpu savu ģifti!"</p>
             <p>Karpis sarāvās, kad viņš šos vārdus dzirdeja.</p>
             <p>Tādu drošsirdibu viņš nebija sagaidijis no šīs jaunavas.</p>
             <p>Tagad viņš zinaja, ka viņa draudi esot pilnigi veltigi.</p>
             <pb/>
             <p>Taču viņa sirds pildijās briesmigām dusmam.</p>
             <p>Viņa apaļā, tuklā seja pieņēma tumšsarkanu krāsu, kamēr viņa pabiezās lūpas palika tumši zilas.</p>
             <p>Viņš kluseja kādus acumirkļus, bet tad saspiestu dusmigu balsi sacija:</p>
             <p>„Jūs nosaucat mani par slepkavu un tas es ari gribu pret jums būt. Tomēr es nebūšu vis tik liels muļķis, par kādu jūs mani turat; jo pirms jūs mirsat, es gribu nodzīvot ar jums priecigu, līgsmu nakti! – Tapēc sagaidāt mani ap pusnakti še. Piedodat, ka nevaru agrāki pie jums ierasties, jo nepieciešamas darišanas attura mani no jūsu sāniem."</p>
             <p>Adelina kluseja:</p>
             <p>Turpreti Karpis piemetinaja:</p>
             <p>„Jaunkundze, nu jūs zinat, kāds liktenis jūs tagad sagaida."</p>
             <p>Bet Adelina kluseja vēl arvienu.</p>
             <p>„Ko?  kas tas? – Viņa neatraida vis mani," apdullušais vīrs murmināja. „Ha, kas zina, vaj es vēl neuzvaru viņas sirdi ar labu? – Varbūt gan, – nekas, pamēģinašu.</p>
             <p>Un nu viņš pagājās kādus soļus Adelinai tuvaki, satvēra viņas daiļo maigo roku, nokrita uz ceļiem savadu, lūdzošu balsi iesaukdamies:</p>
             <p>„Adelina, skaistā būte, lūdzu, lūdzu, paklausi jel manu lūgumu un neatstumi mani pavisam no sevis. Palieci jel mana sieva un es nesišu tevi uz rokam! – Runā taču kādu vārdiņu, runā un dāvini man savu sirdi un roku!"</p>
             <p>„Uzceļaties," skaistule paklusu balsi teica.</p>
             <p>„Ah, tagad jūs paklausāt manu lūgumu, labi, labi," Karpis priecigu balsi sauca. „Tagad es zinu, ka es te jums neesmu gluži vienaldzigs. Tagad es zinu, ka jūs būsat mana! – Tagad šis šaurais, mazais kambaritis pārvērtisies drīz vien par paradizi, pārvērtisies par klusu, mīligu rožu dārziņu, kurā nākošā naktī divas sirdis līgsmosies līdz pat debešu augstumiem!"</p>
             <p>To teicis, viņš nobučoja Adelinas roku un atstāja ātriem soļiem minēto kambariti, bet kura durvis tas neaizmirsa viss aizslēgt.</p>
             <pb/>
             <p>Bet kad tas viss bija noticis, tad pār Adelinas lūpām gāja:</p>
             <p>„Neģēlis, laupitajs, zaglis, tad tu gan doma, ka es vienu vienigu acumirkli palikšu savam Raimundam neuzticiga! – Nē, nē, – un kaut ari tas nebūtu vairs starp dzīvajiem, tad taču debesis es ar viņu tapšu savienota un Dieva eņģeļi svinēs līdz ar mums debešķigas kāzas!</p>
         </div>
         <div type="chapter">
             <head>20. nodaļa: Adelinas bēgšana</head>
             <p>Adelina sēdeja savā mazajā cietumā iegrimusi ļoti dziļās domās.</p>
             <p>Tomēr viņas acīs neparādijās vairs nekādas asaras.</p>
             <p>Acis jau bija pavisam izraudatas un sirds pārņemta no lielām bēdam.</p>
             <p>Karpis to gan bija atstājis, bet uz cik ilgu laiku?</p>
             <p>Un vaj viņš gan nebija sacijis, ka tas ap pusnakti būšot atkal klāt?</p>
             <p>Un vaj šis apstāklis nevareja sāpinat nevainigās jaunavas sirdi un nospiest viņas dvēseli līdz pat zemei?</p>
             <p>Tiešam gan.</p>
             <p>Bet kas tas?</p>
             <p>Karpis bija tikko divas stundas projām, kad durvis atkal tika atslēgtas un pa kurām nu ienāca iekšā vecā Maša un vēl kāda jaunāka sieviete, kuras nesa lielas skaistas puķu buķetes, sastāvošas iz rozem, lefkojām un citām smaržigām puķem, ierobežotas no zaļiem mīligiem miršu zariņiem, kuras nu tika uzliktas dārgās vāzēs uz Adelinas galdu. Bez tam ari kambariša grīda tika nokaisita ar dažadu puķu ziediem un zaļām lapām, pie kam vecene savadiem smaidiem teica:</p>
             <p>„Redzi nu, meitiņa, tas viss tiek darits tev par godu! – Redzi nu, vaj Karpa kungs nav labs, mīļš cilveks? Un tu esi pret viņu tāda vēsa, tāda cietsirdiga."</p>
             <pb/>
             <p>„Kas to saka, ka es nebūtu viņam laba?" Adelina lēnu balsi atteica.</p>
             <p>Ah, meitiņ," kad tu šitā runā, tad jau ir varen labi!" vecene priecigu balsi piemetinaja. „Pagaidi vien, mana puķite, cik mēs te abas laimigi dzīvosim!"</p>
             <p>„Mēs jau tagad esam laimigas," Adelina šķelmigu balsi paskaidroja.</p>
             <p>„Nē, nē, – manu baloditi, nu tikai vēl iesāksies tava laime. Pacieties tikai vēl kādas stundas. Rītā tu tiksi izlaista iz ši mazā cietumiņa laukā," vecene ķerksteja.</p>
             <p>„Kapēc gan šodien nē?" Adeline jautaja.</p>
             <p>„Nav vēl laiks, nav vēl laiks, manu bērniņ! Pacieties vēl kādas stundas, gan tad viss izskaidrosies."</p>
             <p>„Māmuliņa," Adelina ar vientiesigu balsi sacija: „lūdzu, vaj es nevaretu dabūt ko neko uzkost? Lūdzu, atnesat man taču ko sāļaku. Bet neaismirstat man atnest ari adatu, diegu un šķēres, jo man jasakārto savas saputejušās drēbes. Vakariņas nav vajadzigas, bet to vietā atnesat man tūliņ vienu buteli laba vīna."</p>
             <p>„Aha, meitiņ, saprotu, saprotu; tā pareizi, – tā pareizi – vecene atbildeja. „Dabusi visu, ko vien tu vēlies! – Un kapēc gan nē? — Ai un tu redzesi, ka mēs dzīvosim nākotnē kā pa taukiem!"</p>
             <p>To sacijusi vecene, kā ari ta jaunāka sieviete atstāja mazo iztabiņu, lai izpilditu uz vietas Adelinas paģērejumu.</p>
             <p>Tomēr tanī īsajā brīdī, kamēr tās nebija atnākušas atpakaļ, Adelina iesāka rīkoties.</p>
             <p>Viņa jau agrāki bija pamanajusi, ka kambariša sienas ir plānas un vietu vietam ari šķirbainas, un ka tikai tapetes paslēpa šķirbas.</p>
             <p>„Ai," viņa murmināja, kaut es tikai vienu vienigu dēli varētu atspiest atpakaļ, gan tad es piekļūtu jumtam klāt, caur kuru es tad nokļūtu zemē.</p>
             <p>„Ha, te kustas, te trūkst apakšā naglas!  Ai, ai, – dēlis kustas, apakšgals" iet uz āru! – Bet vēl nē! – Kuš, tagad nost no sienas! – Viņas jau nāk! – Stāvi klusu, mana ceredamā sirds! Nepuksti, nepuksti jel tik dikti! - Stāvi klusu un neesi mana nodeveja!"</p>
             <pb/>
             <p>„Nu, meitiņ, mēs esam atkal klāt!"  vecene iesaucās. „Un redzi, še ir viss, ko tava sirds paģēr! – Še ari tās šujlietas, kuras tu paģēreji. – Bet nu dzīvo vesela savā skaistajā rožu dārziņā, kurā drīz vien divas sirdis sakusīs kopā!"</p>
             <p>To sacijusi, vecene ar savu jauno pavadoni aizgāja atkal projām.</p>
             <p>„Nu tikai pie darba!" Adelina murmināja. „Drīz metisies krēsla, drīz apslēps mani tumša nakts!"</p>
             <p>Un daudz maz atspirdzinajusies, viņa iesāka jauniem spēkiem rīkoties.</p>
             <p>Viņa sagrieza abus palagus mazās strēmelēs un iesāka sašūt viņu galus kopā un tad novija no tām garu striķi.</p>
             <p>Tad glāziti vīna iebaudijusi viņa atspieda zinamo galdu vaļā nu, – viens, divi trīs, – ta atradās uz bēniņa pie jumta.</p>
             <p>Ārā bija jau labi patumšs un bēgšana vareja tūliņ iesākties.</p>
             <p>Par laimi mājas jumts nebija vairs gluži jauns un viņa vareja puslīdz viegli pacelt vienu dakstiņu pēc otra uz augšu un paskatities zemē.</p>
             <p>Paldies Dievam," viņa klusu balsi iesaucās; māja ir tikai vienustāvu augsta. Mans striķis ir pietiekoši garš! Ha, tagad jeb nekad!"</p>
             <p>Un nu viņa apsēja striķa vienu galu ap latu, kamēr otru ta nolaida zemē. Tad pate caur vaļejo caurumu izlīdusi laukā, nolaidās puslīdz viegli gar striķi zemē un pazuda nakts tumsibā.</p>
             <p>Bet kamēr viņa vareja tikt uz pareizo ceļu, tas ir uz tā saukto Jelgavas šoseju, pagāja labs laiks.</p>
             <p>Bez tam viņa bijās no sava vajataja. Karpa, ka tas, mājās pārnācis, nedzenās šai pakaļ.</p>
             <p>Tadēļ viņas acis žibeja uz visām pusem un viņas ausis dzirdeja, tā sakot, visu.</p>
             <p>Un kad ta bija atradusi īsto ceļu uz Rigu, tad viņa devās kā stirna vieglām kājiņam uz priekšu.</p>
             <p>Bet kas gan ir cilveka ātrums pret zirga žiglumu un cilveka izturiba, pret zirga spēku?</p>
             <p>To un vajadzeja ari šai jaunavai piedzīvot.</p>
             <pb/>
             <p>Kad viņa bija kādas verstis noskrējusi, tad viņas žiglās kājas sāka piekust un elpa aizrauties.</p>
             <p>Bija jaatpūšas, vaj gribēja, vaj negribēja.</p>
             <p>Bet ap šo pašu laiku atskanēja viņas mazajā cietumā briesmigi lāsti, lāsti, kuri gāja pār briesmigā Karpa lūpam, lāsti, kādi reti kādu reizi dzirdeti šinī pasaulē, bet varbūt Jelgavā nekad.</p>
             <p>Viņa radiniece trīceja kā apses lapa, kad tas viņai briesmigu balsi uzbļāva:</p>
             <p>„Ragana, saki man tūliņ, kur palika tev uzticetā Adelina? Teici ātri, jeb es tevi nošņaugšu uz vietas!"</p>
             <p>Un kad vecenite baiļu pilnu balsi atbildeja, ka ši nezinot, kur skaistā meitiņa palikusi, tad tas sagrāba viņas patievo kaklu abām rokam, kurš tūliņ iebrikšķejas vairak reizes, un vecā Maša bija beigusi dzīvot, - kuru nu briesmonis pagrūda zem gultas, kamēr pats devās iz zinamā kambariša laukā un durvis aisslēdzis, cirtās pa trepem zemē un zirgu, cik ātri vien varedams, aizjūdzis, ratos iesēdies, sāka dzīties Adelinai pakaļ, murminādams:</p>
             <p>„Man vajaga dabūt sasodito bābu rokā, jo viņa nedrīkst palikt dzīva, lai nāk, kas nākdams un lai notiek, kas notikdams ! Ja es viņas nedabuju nokaut, tad man draud lielas briesmas!"</p>
             <p>To teicis viņš uzcirta savam žiglajam kumeļam un rati ripoja kā vējš uz priekšu.</p>
             <p>Adelina bija atspiedusies pret kāda tilta lēni, gribēdama kādus acumirkļus atpūsties, kad viņas ausis aizskāra stipra ratu iegrabešanās, pie kam viņa ari sadzirdeja Karpa balsi, kurš savu zirgu skubinādams arvienu sauca:</p>
             <p>„Šķimel, uz priekšu, uz priekšu! – Steidzies, steidzies!"</p>
             <p>Adelina sarāvās.</p>
             <p>Briesmonis dzinās viņai pakaļ.</p>
             <p>Kur nu palikt, kur patverties !?</p>
             <p>Šinī kritiskajā acumirkli viņai iešāvās kautkas labs prātā, un - bums, viņa bija paslēpusies zem nelielā tilta velves, zem kura ta gulēdama dzirdeja, ka Karpa rati pāršmauc tiltam pāri.</p>
             <p>Šinī brīdī nu gan viņa bija izglābusies no nāves briesmam, bet kā lai nu tiek uz priekšu, jo viņas vajatajs vareja katrā</p>
             <pb/>
             <p>acumirklī doties viņai pretī. Tapēc viņa neuzdrošinajās atstāt mineto tiltiņu, bet palika uz to stāvot, kamēr viņas acis noraudzijās tumšajā naktī iekšā.</p>
             <p>„Ah, kas tur?" viņa pēc kādu laiciņu murmināja. „Brauc atkal kāds!</p>
             <p>Ja gan, – bet tā lēnam.</p>
             <p>Nekas, ja es tikai varetu dabūt pie ta patvērumu!</p>
             <p>Ah, smagais ormanis!</p>
             <p>Priekšā divi zirgi! Rati lieli un gari, – došos tam pretī!"</p>
             <p>Un to viņa ari darija.</p>
             <p>Ormaņa zirgi gāja maziem rikšiem, tā ka Adelinai atlika diezgan laika ormani pašu uzrunat.</p>
             <p>„Glābjat mani, glābjat!" viņa sāpigu balsi sauca.</p>
             <p>„Glābjat, jo kāds briesmonis dzenas man pakaļ."</p>
             <p>„Uz kurieni tad jūs gribat iet?" ormanis vaicaja."</p>
             <p>„Uz Rigu!" atbilde skaneja.</p>
             <p>„Nu, tad kāpat ratos iekšā un paslēpjaties sienā!"</p>
             <p>Adelina nelikās to divas reizes sacities, bet ta ielēca ātri vien labsirdigā ormaņa ratos, kuri bija pilditi ar sienu, kurā nelaimigā jaunava vareja pilnigi paslēpties.</p>
             <p>Bet pirms viņa to darija, ta vēlreiz paskaidroja, kadēļ šai jabēgot un pasacija ari, ka viņas laupitājs varot braukt katrā acumirklī viņiem pretī.</p>
             <p>„Labi, labi," spēcigais vīrs piemetinaja; „es tādus kungus jau pazīstu."</p>
             <p>To sacijis, viņš pavilka kautko sev tuvaki, kas izskatijās pēc krietnas rungas, vaj ari pagaras vāles.</p>
             <p>„„Liekaties nu sienā," ormanis skubinaja ; „man škiet, ka kāds brauc mums pretī."</p>
             <p>Adelina paklausija uz vietas.</p>
             <p>Ai, un ormanis nebija maldijies.</p>
             <p>Karpis triecās viņiem pretī.</p>
             <p>„Vīrs, he, – vaj neesat pamanijuši kādu jaunu meitu ejam pa šo ceļu?" Karpis, zirgu pieturejis, diktu balsi jautajā.</p>
             <p>„Nē, kungs," ormanis atteica.</p>
             <pb/>
             <p>„Ah, draugs, kādi jums gari rati un pilni ar sienu," Karpis savadu balsi sauca. „Ceru, ka jums nebūs nekas pretī, ka es tos pārmekleju!"</p>
             <p>„He, – ko?</p>
             <p>To es jums nekad neatļaušu darit!"</p>
             <p>„Kapēc nē?"</p>
             <p>„Ta ir mana zinašana."</p>
             <p>„Bet es jau neesmu nekāds laupitajs!"</p>
             <p>„Kas var zinat, ka jūs tas neesat," ormanis atbildeja.</p>
             <p>Bet nu bija diezgan.</p>
             <p>Karpis izrāva spožu pistoli iz ķešas un brēca:</p>
             <p>„Blēdi, dodi šurpu izbēgušo meitu, - jo nu es zinu, ka ta atrodas tavos ratos, jeb es tevi nošaušu uz vietas kā suni!"</p>
             <p>„Bļaukt, noskanēja ormaņa runga uz Karpa roku, pie kam pistole nokrita zemē un viņš sarāvās kā no odzes kosts.</p>
             <p>„Bļaukt," nodimdēja otris gāziens uz Adelinas ķēreja pauri, pie kam ormanis skaņu balsi brēca:</p>
             <p>„Maita, – vaj tu vēl nebrauksi projām?!</p>
             <p>Adelina, šo visu dzirdedama, trīceja kā apses lapa; bet priecajās ari, ka viņas vajatajs un laupitajs tiek no spēcigā ormaņa mielots.</p>
             <p>Karpis laikam jau būtu laidies lapās, ja viņa zirgs pie otra gāziena nebūtu izbijies un ieskrējis ormaņa ratos, caur ko abi rati saķērās uu nekustējās vairs ne no vietas.</p>
             <p>„Maita, brauc projām!" ormanis kliedza pa otru reizi. „Ko? Tu neklausisi? Nu, tad zinu, kas man darāms!"</p>
             <p>Un nu tas deva Karpim ar pātagu vaj galva, vaj acs pie kam pirmais rūca:</p>
             <p>„Uhu, uhu!  Ehe, pagāns, velns!  Diez — diezgan! Brauk — braukšu projām! – Uhu, – ehe! – Vai – vai!"</p>
             <p>Beidzot taču rati atšķīrās un Karpa kumeļš devās nu kā lode projām, kamēr Karpis izkrita no saviem lēzenajiem ratiem un ievēlās kā pūpols lielceļa grāvī.</p>
             <p>Ormanis nu turpināja mierigi savu ceļu, kamēr nebija aizsniedzis savu ceļa mērķi Rigu, kur tad Adelina šķīras no sava glābeja un aizstāvetaja.</p>
             <pb/>
             <p>Un ai, kā viņas sirds atdzīvojās, kad ta nu redzeja atkal Rigas torņus un namus, kad ta jutās savu audžu-vecaku tuvumā, bet kad viņa bija nokļuvusi viņu dzīves vietā, un kad ta ieraudzija tur tikai pelnu čupu un apdegušu baļķu atliekas, tad viņas acis aptumšojās un ta nokrita pie kāda atlikuša sētas staba zemē.</p>
             <pb/>
         </div>
         <div type="chapter">
             <head>21. nodaļa: Melnā istaba</head>
             <p>Vairak dienas jau bija pagājušas no ta laika, no tās dienas un stundas, kurā Raimunds bija tapis tik mīklainā un nesaprotamā vīzē caur kādu nepazīstamu dāmu izglābts no bada nāves, no pazušanas un posta.</p>
             <p>Un viņš saņēma vēl arvienu no viņas katru dienu gan lielakas gan mazakas naudas sumas ar mīļiem, sirsnigiem sveicinajumiem, par ko viņš, kā protams, ļoti brīnijās.</p>
             <p>Tomēr viņš turēja vārdu un ieradās arvienu noteiktā stundā un saņēma dāvinatās naudas sumas, lai gan viņam spožie dukāti vairs nebūt netrūka.</p>
             <p>Beidzot taču, kādā dienā, viņam tika caur augšā minēto jaunkundzi paziņots, ka šīs pavēlniece nu vēloties viņu saņemt un ar to personīgi parunaties, tapēc lai šis nu sagatavojoties un uzpošoties un lai stādoties tai priekšā viņas pašas namā, un ka sulainis no viesnicas būšot viņu uz turieni pavadit, uz ko Raimunds atbildeja:</p>
             <p>„Jaunkundze, es priecajos ļoti par šo ziņu, jo nu varešu personigi savai nepazīstamai labdarei pateikties par viņas bezgaligo labsirdibu, jeb labāki sakot: žēlastibu un t. pr."</p>
             <p>Kad jaunais vīrs atradās atkal savā kortelī, tad viņš iesāka tūliņ uzposties, lai varetu nepazīstamai kundzei stāties cienigi priekšā.</p>
             <p>Pulkstens rādija jau devito stundu, kad tas bija ar savu tualeti gatavs.</p>
             <pb/>
             <p>Un rē, drīz pēc tam ieradās pie viņa svešās kundzes sulainis, ģērbies smalkās drēbēs un ļoti veiklu kustešanos, kurš nu, pret Raimundu zemu palocijies, uzaicinaja to viņam iet līdzi, ko Raimunds ari tūliņ darija.</p>
             <p>Viņi gāja un gāja, kamēr nebija aizsnieguši kādu lielu, greznu namu, kurā viņi abi pazuda.</p>
             <p>Raimunds tika ievests ļoti glītā un greznā viesu iztabā, kur minētais sulainis paskaidroja, ka šim nu te japagaidot, kamēr šis nebūšot atkal atpakaļ, aizvest šo pie savas pavēlnieces.</p>
             <p>Raimunds gaidija ar pacietibu uz tām lietam, kuram nu bija nākt.</p>
             <p>Beidzot durvis atvērās un sulainis ieveda viņu citās telpās.</p>
             <p>Bet ko viņš gan te nu redzeja?</p>
             <p>Ai, neko citu, ka patukšu istabu, kuras sienas bija pārvilktas ar gluži melnu vadmalu un kuras vidū stāveja galds, uzklāts ar melnu segu; bet uz galda stāveja miroņa galvas kauss, pistole, zobens un melns, neliels krusts, kurš stāveja starp divām melnām degošām svecēm. Raimundam izgāja karsts un auksts caur kauliem, kad viņš redzeja šos priekšmetus.</p>
             <p>Viņš gribēja doties atpakaļ, bet durvis bija aizslēgtas un sulainis pazudis!</p>
             <p>„Ko tas gan nozīmē?" viņš murmināja. „Vaj mani grib še nokaut?  Tomēr, lai nāk kas nākdams, turešu dūšu, turešu drošu prātu."</p>
             <p>Bet šinī acumirklī atdarijās kādas durvis un kāda gluži melna būte, tas ir: kāda sieviete, kura no galvas līdz kājam bija gluži melnās drānās ģērbusies, un kuras seju aizklāja biezs, melns šķidrauts, ienāca nedzirdošiem soļiem melnajā istabā iekšā un pret Raimundu galvu drusciņ palocijusi, maigu, paklusu balsi teica:</p>
             <p>„Es esmu ta kundze, kura jūs izglāba no posta un pazušanas; bet par to nu jums jānes viens upuris, upuris uz ilgiem laikiem, proti: jums jazvēr šinī melnajā istabā, pie ši krusta un šīs miroņa galvas, ka jūs, kamēr vien dzīvosat, nekad un nekur mani nesveicinasat. Lūdzu, zvērat!"</p>
             <p>„Ši lieta ir ļoti dīvaina, tomēr postu šis zvērests man nevar nest," tapēc viņš paklusu balsi sacija:</p>
             <p>„Kundze, es zvēru!"</p>
             <p>„Ir labi; bet vaj jūs ari zinat, ko ši melnā istaba, pistole un zobens nozīmē?"</p>
             <p>„Nē, cienitā kundze," Raimunds trīcošu balsi atbildeja.</p>
             <p>„Redzat, tas viss nozīmē nāvi," melnā kundze paskaidroja. „Ja jūs neturesat savu zvērastu, tad jums jāmirst. Tomēr ceresim, ka tas nekad nenotiks. Bet nu iesim!"</p>
             <p>To sacijusi viņa satvēra Raimunda roku un pagājās ar to kādus soļus uz priekšu, – un, – kamēr jaunais vīrs atjēdzās, viņš atradās kādā ļoti greznā, gaišā, mirdzošā salonā un viņam blakus nestāveja vairs vis melna, bet gaišās, dārgās drēbēs ģērbusies, ļoti skaista, mīliga un laipna jaunkundze, kura viņu mīlestibas pilnām acim uzskatidama, saldu balsi sacija:</p>
             <p>„Redzat nu, mans draugs, tur jūs redzejāt nāvi, bet še dzīvibu. Es esmu jūsu labdare, bet nevis aiz lepnibas vaj godkāribas, bet aiz tīras mīlestibas. Jau sen es jūs redzeju tādu panīkušu zinamā dārzā un mana sirds iežēlojās par jums, bet tad ari iededzās, kad es redzeju jūsu acis, jūsu seju. – Nākat, iesim un nosēdisimies tur uz dīvānu un paliksim kādas stundas kopā."</p>
             <p>Raimunds paklausija uz vietas.</p>
             <p>Bet kad viņš paskatijās savas jaunas labdares acīs, kurās mirdzeja un staroja nenoliedzama mīlestiba, kad viņš redzeja viņas sārtos, košos vaidziņus, redzeja viņas rožainās, saldas lūpiņas un viņas skaisto kaklu, kā ari viņas vienmuļigo stāvu, tad, – tad viņa sirds pildijās ar debešķigām jūtam, tad viņa krūtis pildijās ar karstu mīlestibu un paradizisku laimi.</p>
             <p>Un kad skaistā būte aplika savu daiļo, maigo rociņu viņam ap kaklu, tad viņa prāti dziedaja saldas, debešķigas dziesmas.</p>
             <p>Bet ari tuvejās telpās atskanēja lēna, salda muzika un kāda ļoti mīliga balss dziedaja:</p>
             <p>Cik laimigs tas, </p>
             <p>Kas mīlet var, </p>
             <p>Tam netrūkst vairs nekas! </p>
             <p>Tam debesis </p>
             <p>Drīz atveras </p>
             <p>Tas eņģelis palicis!</p>
             <pb/>
             <p>Un jaukā balss dziedaja arvienu tāļaki par mīlestibu, par viņas laimi, par viņas priekiem, par viņas bezgalibu, par viņas uzvaram un gavilem.</p>
             <p>Un Raimunds klausijās un klausijās, kamēr skaistā jaunava to pievilka sev vienu ciešaki un ciešaki klāt, kamēr beidzot viņas saldās lūpiņas aizskāra jaunā vīra lūpas un draudzibas un mīlestibas skūpsti runaja savu sirmās senatnes valodu, proti: mīlē, mīlē kamēr mirsti!</p>
             <p>Bez mīlestibas jūs esat tukši trauki, tukšas aukstas glāzes!</p>
             <p>Un kad skaistā būte viņu jautaja:</p>
             <p>„Mans draugs, vaj tu mani mīli?"</p>
             <p>Tad Raimunds nometās ceļos un ielika savu galvu jaunavas klēpī, kamēr viņa to glāstija savām maigām rociņam, - ilgi, - ilgi kamēr nebija stundas pēc stundām viegliem spārniem aizskrējušas, paslēpdamas sevī daudz saldus, mīļus vārdiņus, daudz skūpstus, daudz smaidus un prieka un laimes asaru pērles.</p>
             <p>Un kad Raimunds otrā rītā pamodās savā kortelī, tad viņa pirmie vārdi bija:</p>
             <p>„Ai, mīlestiba, cik saldi tavi sapņi, cik neizteicami tavi prieki!"</p>
         </div>
         <div type="chapter">
             <head>22. nodaļa: Nāves rokās jeb: No debesim mēslu vezumā</head>
             <p>No debesim mēslu vezumā.</p>
             <p>Raimundam nu nebija vairs jaiet uz zinamo dārzu, bet tumsai metoties uz skaistās jaunkundzes namu, kur viņu saņēma laipnā, viesmīligā, mīlejošā būte, un kur tad viņš pavadija vairak stundas no vietas, priekā un laimē, galu galā saņemdams naudu un atkal naudu, kā ari dārgus briljantu gredzenus, pat dimantus, pie kam debešķigā dāvinataja katru reizi apgalvoja, ka šis esot viņas vienigais ideāls, vienigais prieks un vienigā laime šinī pasaulē.</p>
             <p>Un tā tas gāja vairak dienas no vietas.</p>
             <p>Beidzot viņam iešāvās savadas domas galvā, proti: viņam uznāca kārums ari dienas laikā redzet savas tik lielās labdares namu, turklāt vēledamies, ja vien iespējams, redzet ari viņa skaisto īpašnieci.</p>
             <p>Un ko viņš domāja, to viņš nu ari darija.</p>
             <p>Uzposies viņš gāja uz turieni, kamēr viņa acis raudzijās jau no tālienes uz glīto, grezno ēku, kurai tas piegāja beidzot klāt un paskatijās ziņkārigām acim uz augšu, uz izrotato, dārgo verandu. Bet, ai, – tur jau stāveja ari viņa skaistā draudzene, tik debešķiga, tik glīta, kā kāda būte iz viņpasaules.</p>
             <p>Bet, ak, – šinī acumirklī viņš aizmirsa savu zvērastu, pacēla savu platmali un palocijās ātri pret to.</p>
             <p>Bet tiklīdz tas bija noticis, viņam iekrita prātā apzvēretais solijums, ka viņš tās nekad un nekur nesveicinās, iekrita prātā ari briesmigais sods.</p>
             <p>Bēdigu, ļoti bēdigu sirdi viņš iegāja viesnicā.</p>
             <p>Viņam izlikās tā, itin ka viņš būtu padarijis kādu lielu noziegumu, kādu cilveku nositis.</p>
             <p>Viņš nevareja vairs ne ēst, ne dzert, par ko viņa apkalpotājs ļoti brīnijas, un kurš nevareja un nevareja nociesties nejautājis, kapēc viņa kungs gan tik vareni bēdajoties, uz ko Raimunds tam sērigu balsi atbildeja:</p>
             <p>„Saša, tu jau nevari man nekādejadi palīdzet; esmu lauzis savu vārdu pret kādu kundzi, un nu man draud nāve."</p>
             <p>Bet Saša nebija ar šādu atbildi nebūt mierā, bet lūdza un lūdza Raimundu, lai tas šim taču neko neslēpjot, jo šim esot daži Pēterburgas noslēpumi pazīstami, kā ari viņu sekas, kamēr beidzot Raimunds tam atklāja visu to, kas mums jau zinams.</p>
             <p>Saša nobāleja un baigu balsi teica.</p>
             <p>„Mans kungs, lūdzu neapmeklējat vairs skaisto kundzi, jo jūsu nāve ir nenovēršama!"</p>
             <p>„Gribu tev ticet," Raimunds drūmu balsi atbildeja; „tomēr pārlikšu, kas nu man vislabaki būtu darāms."</p>
             <p>Kad apkalpotājs bija aizgājis, tad viņš iesāka prātot, kādiem līdzekļiem šis lai nu tiekot no briesmigās ķezas vaļā.</p>
             <pb/>
             <p>Bēgt no Pēterburgas projām, – to viņš negribēja, murminādams: „Nē, to es nedarišu vis; tas jau būtu bābiski. Labāki iešu atkal šinī vakarā pie viņas turpu un mēģinašu to pielūgt. Vaj tad nu viņa būs pats nelabais, pats velns, ka ta liks mani nošaut, vaj ari pavēlēs saviem sulaiņiem man nocirst galvu?</p>
             <p>Nē, – nē, to viņa jau nedarīs."</p>
             <p>Un kad nosacitais laiks bija klāt, tad viņš devās atkal uz zinamo namu, pie tās būtes, kas tam bija darijusi tik daudz laba un parādijusi tik daudz mīlestibas.</p>
             <p>Bet, ak, – tiklīdz viņš bija iegājis pa nama durvim iekšā, divi sulaiņi to ieņēma savā vidū un pavadija to līdz melnajai istabai, kura izskatijās tāda pate, kā toreiz un kurā bija redzams tas pats galds ar baigajiem, nāvigajiem ieročiem.</p>
             <p>Un Raimunds nobāleja, kad ari melnā kundze tanī parādijās, kura tūliņ skarbu, dusmigu balsi teica:</p>
             <p>„Jūs esat pārkāpuši savu zvērastu, tapēc jums jāmirst bez žēlastibas! - Tomēr es negribu būt pret jums tik briesmiga un cietsirdiga, tapēc, ka es jūs mīleju; es jums atļauju izvēleties, kādā nāvē jūs vēlaties mirt, protat: vaj caur lodi, vaj zobenu, vaj ari tapt izmests pa logu laukā. – Lūdzu apdomajaties, – es dodu jums piecas minutes laika.</p>
             <p>Kad tās būs aiztecejušas, tad ienāks pie jums mani sulaiņi un izpildis pie jums to, ko jūs vēlaties.</p>
             <p>Un nu ar Dievu! – Jūs redzat mani beidzamo reizi!"</p>
             <p>Raimunds gribēja kautko sacit, bet melnā kundze jau bija pazudusi viņa acim.</p>
             <p>Viņš nemēģinaja ari bēgt, tapēc ka tas zinaja, ka visas durvis ir aizslēgtas.</p>
             <p>„Esmu diezgan izdzīvojies", viņš murmināja, „tapēc varu ari mirt!</p>
             <p>Lai viņi nāk vien un met mani pa logu laukā! – Un ši ir mana beidzamā vēlešanās!</p>
             <p>Un kad kundzes sulaiņi ienāca melnajā istabā, tad viņš drošu balsi sacija:</p>
             <p>„Esmu gatavs mirt! – Ņemat mani un metat pa logu ārā!"</p>
             <p>„Labi!" sulaiņi iesaucās.</p>
             <pb/>
             <p>Viņi nu veda to pa kādām trepēm augšā, ieveda to kādā tumšā istabā, attaisija vaļā kādu logu, sagrāba Raimundu no abām pusem un izgrūda to pa vaļejo logu ārā.</p>
             <p>Jaunais vīrs domāja, ka nu viņa beidzamais acumirklis esot klāt, bet kā tas sarāvās, kad viņš sajuta, ka šis nokrītot uz kautko mīkstu. Un tā ari bija, jo viņš bija iekritis kādos lielos mēslu ratos, kuri brauca tanī pašā acumirklī namam, garam, kad tas tika izmests pa logu laukā.</p>
             <p>Bet kad mēslu vedeji redzeja, ka kautkas melns iekrīt no debesim viņu ratos, tad tie, aiz lielām bailēm, aizskrēja projām un pameta ratus vienus.</p>
             <p>Bet ari Raimunds neturēja rokas klēpī, bet no mīkstās mēslu čupas nolēcis zemē, aizcirtās kā vējš uz savu korteli un tanī iekļuvis, viņš iesaucās:</p>
             <p>„Adelina, Adelina, tu esi eņģelis; bet ši bagatā bāba ir pati elles māte, lai gan ta mani apbērusi ar zeltu un sudrabu, ar dārgakmeņiem un dimantiem; tapēc projām, projām no šejienes, bet turpu, turpu pie Adelinas sirds!"</p>
         </div>
         <div type="chapter">
             <head>23. nodaļa: Karpis sprostos</head>
             <p>Cik ilgi Adelina pie augšā minēta staba bija gulējusi, to viņa pati nezinaja. Bet kad viņa atvēra atkal acis, tad viņa atradās gultā, kādā mazā istabiņā.</p>
             <p>Bet, ai, pie tviņas gultas sēdeja viņas audžu māte, izraudatām acim.</p>
             <p>„Mamiņa, mamiņa!" nelaimigā jaunava skaņu balsi iesaucās, un aplika abas rokas savai mātei ap kaklu, kura nu raudošu balsi jautaja:</p>
             <p>„Meitiņa, mana dārgā meitiņa, kur tu biji tik daudz dienas no vietas?"</p>
             <p>„Es biju nolaupita un atrados Karpa varā, un kurš gribēja mani nokaut, ja es nepaliekot viņam par sievu; bet Dievs palīdzeja</p>
             <pb/>
             <p>man izbēgt un tagad esmu atkal pie tevis, savas dārgās māmiņas."</p>
             <p>Amura kundze sasita rokas kopā, kad viņa dzirdeja šo dīvaino vēsti un baigu balsi iesaucas:</p>
             <p>Ak tu, žēligais Dievs! Briesmons, briesmons, nekas vairak kā briesmons!  Nu, gan viņu aizķers Dieva asā rīkste! Vaj dzirdi, meitiņ, cits ari nebūs nodedzinajis mūsu mājas, mūsu noliktavu, ja ne viņš?!</p>
             <p>„Bet kur ir tēvs?" Adelina jautaja.</p>
             <p>„Cietumā," atbilde skanēja.</p>
             <p>„Cietumā!" jaunava baigu balsi iebrēcās; „kadēļ?!"</p>
             <p>„Ak, meitiņa, tiek sacits, ka viņš pats esot aizdedzinajis māju."</p>
             <p>„Tas nav tiesa! – tas nav tiesa!" Adelina brēca. „Viņam vajaga būt atkal brīvam! – Māmiņa, es gādašu par to, ka tas tiek izlaists iz cietuma!"</p>
             <p>To sacijusi, viņa uzlēca kājās un sāka apskatities pēc drēbem, pie tam arvienu saukdama:</p>
             <p>„Tēvam vajaga būt brīvam, brīvam!</p>
             <p>„Ko tu gribi darit?" māte vaicaja.</p>
             <p>„Iešu un atsvabinašu tēvu un pastāstišu tiesnešiem visu, itin visu, ko es zinu par Karpi, šo velnu cilveka ādā.</p>
             <p>Māmiņa, ļauji man tikai iet!"</p>
             <p>„Nē, meitiņa," māte maigu balsi sauca, „tagad nē, tagad nē! Tu jau izskaties tāda vāja, tāda nogurusi. – Nāc, dzersim kafeju un turēsim drošu prātu, jo vecais Dievs vēl dzīvo! – Redzi, viņš jau neļāva ari šim ērberģitim aiziet bojā un atstāja mums šo pajumtiņu. Tāpat viņš izpestis ari tēvu iz tumšā cietuma. Tapēc apmierinajies. Dažu reizi vakarā raudam un vaimanajam, bet rītā gavilejam aiz laimes un prieka."</p>
             <p>Adelina apdomajās.</p>
             <p>Viņa noģida, ka māte runājot patiesibu. – Viņa jau bija daudz bēdas piedzīvojusi savā īsajā mūžā, un katru reizi Dievs bija to izrāvis iz tām, kā putniņu iz slazda valgiem.</p>
             <p>Viņai palika daudz mīkstaki ap sirdi, kad viņa dzirdeja mātes vienkāršos, bet ticibas pilnos vārdus.</p>
             <p>Uzposusies viņa nosēdās mātei pretī un iesāka dzert kafeju.</p>
             <pb/>
             <p>Bet kamēr te, mazajā istabiņā, abas sievietes mīligiem, laipniem vārdiem viena otru iepriecinaja un iedrošinaja, tikmēr Jelgavā ielīda Karpis savā namā sabojāts, sajukušiem matiem, saskrambātu seju, dubļainiem, pa daļai saplositiem svārkiem, un sašļukušām biksēm. Grāvī iekrisdams, viņš bija pazaudejis ari savu cepuri un nosmērejis savu veļu ar netīrumiem.</p>
             <p>Ar vārdu sakot, viņš izskatijās, kā beidzamais žūpa, kas sities ar saviem glāzes biedriem un vārtijies pa mēslu čupam.</p>
             <p>Slapstidamies viņš līda uz priekšu, kamēr beidzot nebija nokļuvis pie sava nama, kurā iegājis, tas nokrita uz kādu krēslu un ievilka dziļi elpu, reizu reizem ierūkdamies:</p>
             <p>„Hu, hu, hu, – ē, sātans ormanis, – sasodīta Adelina, ragana tāda!"</p>
             <p>Bet šinī acumirklī iekrakšejās istabas kaktā:</p>
             <p>„Kriks, kraks," gluži tā, kā vecenes kakla skrumsļi, kad viņš to nožņaudza un nosvieda pagultē.</p>
             <p>Karpis krakšienus sadzirdejis, uzlēca kājās, aizsmakušu balsi iesaukdamies:</p>
             <p>„Bāba, stāvi klusu, vaj tev vēl nepietika?!"</p>
             <p>„Kriks, kraks," otrā kaktā nograbēja.</p>
             <p>„Nejokojies, vecene," Karpis sauca: „vaj es gan nepazīstu tavus niķus un stiķus?! – Ko? – Vaj man būs vēl reizi tavu kaklu apgriezt riņķi? – nu, nāci tikai šurpu? Vēl es dzīvoju, vēl varu sevi aizstāveties un spert kam jāsper!</p>
             <p>Hē, vecene, nāci šurpu! – Nāci tikai šurpu!"</p>
             <p>„Kriks, kraks," vecenes mazajā guļamkambarī nokrakšeja.</p>
             <p>„Sasodita ragana!" Karpis netīrumus un sviedrus no pieres un vaigiem slaucidams sauca. „Pag, tagad zinu, ka tu vēl esi dzīva!</p>
             <p>„Nē, dzīvu nevaru tevi atstāt!"</p>
             <p>To sacijis, viņš devās vecenes guļamkambarī iekšā.</p>
             <p>Bet – au vai! – Liels peleks runcis cirtās viņam pretī, ielēkdams taisni tam krūtīs, kur kustons palika saviem asajiem nagiem karajoties.</p>
             <p>Karpis iesāka to sist, bet pārsteigtais kaķis bija tā samulsis, ka tas iesāka sadusmotā vīra kaklu kost, skrāpedamies arvienu vairak uz augšu.</p>
             <pb/>
             <p>Karpis iebrēcās:</p>
             <p>„Bāba, ragana, – laid mani vaļā, – laid mani vaļā!" Turpretī runcis kozdams atsaucās:</p>
             <p>„Ņura, ņura, ņerkt, ņerkt, ņerķt, – ņauau, ņauau!"</p>
             <p>Karpis svaidijās atplēstām rokam visapkārt un kā netika, tā netika no sava mocitaja vaļā.</p>
             <p>Beidzot viņš sagrāba mekaniski runci aiz astes un rāva to visiem spēkiem uz leju, pie tam arvienu brēkdams.</p>
             <p>„Ragana, bāba, nost, nost! Laid mani mierā, citadi es tevi nožņaugšu par otru reizi!" Tomēr viss par velti! - Runča nagi un zobi bija asi, kur tie iekrampejās, tur tie ari palika.</p>
             <p>Bet sliktākais pie ta visa bija tas apstāklis, ka apdullušais vīrs patiesi domāja, ka runcis esot nožņaugtā radiniece, kura vēl šimbrīžam gulēja nedzīva zem gultas augšejā istabiņā.</p>
             <p>Taču beidzot viņam izdevās no dūšigā lopiņa atsvabinaties, kas tam nu bija saskrambājis gan kaklu, gan rokas un sakodis tam vaigus, gan ausis. Bet kamēr runcis izšāvās pa logu laukā, salauzdams stiklus, tikmēr Karpis stāveja labu brītiņu vēl tanī pašā vietā kā sasalis.</p>
             <p>Viņa acis raudzijās stīvi uz vecenes tukšo gultu, uz tukšo krēslu, uz tukšo galdu. Un viņš klausijās un klausijās, bet krakšķieni nebija vairs dzirdami; protams, ka tie ar runča pazušanu bija apklusuši. Laikam lopiņš, gribēdams kļūt no nelaiķes kambara laukā, bija skrāpajies gar durvim un caur to sacēlis augšā minētos brākšķienus.</p>
             <p>Beidzot ari Karpis atstāja zinamo kambariti.</p>
             <p>Viņam nebija nemaz labi ap dūšu.</p>
             <p>Tikai tad, kad viņš bija savas brūces nomazgajis ar aukstu akas ūdeni, viņš palika spirgtāks un jautrāks.</p>
             <p>Dullums sāka pāriet un ta vietā iestāties skaidrākas domas.</p>
             <p>Bet kas tās gan bija par domam? – Vaj gan miera un laimes?</p>
             <p>Nē, nē!</p>
             <p>Viņas gan šaudijās, kā asa bulte, uz vienu un otru pusi, bet visur viņam sitās bailes un briesmas pretī.</p>
             <p>Tur rija uguns liesmas Amura māju. Tur gāzās zemē jumts un baļķi. Tur Daugavas malā rēgojās tam pretī kāda jauna</p>
             <pb/>
             <p>vīra asiņainā seja, kuru tas bija apdrošinajis un tad licis „Melnajam Jurim" nosist. Tur augšā mazajā istabiņā gulēja zaļdzeltenu seju zem gultas viņa paša radiniece, kuru tas bija nošņaudzis, kā apsūdzetaja, kā soģe. Viņš redzeja ari tos viltigos lieciniekus stāvam tiesniešu priekšā, caur kuru nepatiesām zvērestibam viņš bija tik daudz familijas tēvus un citus padarijis nelaimigus uz visiem laikiem, atņemdams tiem mantu, naudu un mājas, apkraudams tos ar kaunu un apsmieklu.</p>
             <p>„He, vecene, atnesi man kādas pudeles vīna," viņš beidzot paskarbu balsi iesaucas. „Karpis grib dzīvot, Karpim jadzīvo, kaut ari visai pasaulei būtu japazūd!"</p>
             <p>Bet rē, vecene nenāca vis vairs.</p>
             <p>Vecenite gulēja garo miegu.</p>
             <p>Neko darit, jaiet pašam uz pagrabu pēc vīna.</p>
             <p>Un Karpis gāja.</p>
             <p>Trīcošām rokam viņš sagrāba pagraba atslēgu, izgāja laukā un, izslēdzis durvis, gribēja ieiet pa tām pagrabā iekšā, bet hu, – hu, – nejauks tēviņš cirtās viņam pretī un viņu galvas sasitas skanēdamas kopā, kā tukšas pudeles.</p>
             <p>Karpis iebrēcās un nokrita zemē, kamēr otrais palika ka miets stāvot.</p>
             <p>„Karpa kungs, vaj manu dieniņu, kāds jūs tagad izskataties," nejaukais vīrs iesaucās.</p>
             <p>„Juri, ko tu še meklē?" Karpis no zemes uzceldamies saspiestu balsi jautajā.</p>
             <p>„Kungs, gribēju iebaudit malciņu vīna un tad ar jums satikties. – Man iet šimbrīžam plāni un nav ne plikas kapeikas pie dvēseles. Jau divas stundas esmu še, un kad redzeju, ka visas durvis bija aizslēgtas, tad atmekleju pagrabu un izdzēru pudeli vīna!"</p>
             <p>„Tā, tad tik vien?" Karpis jautrāku balsi iesaucās. — Ej nu paņemi vēl kādas četras, man ari slāpst. – Tā, un nu iesim atkal augšā. – Man te nepatīk ilgāki uzkaveties! – Man liekas, ka tur pagraba dibenā ložņā kāds spoks ! Nu, nekas, – nāci, iesim!"</p>
             <p>Patiesibai par godu jasaka, ka Karpis priecajās satiekot atkal savu padevigo kalpu Juri, kuram viņš nu gribēja uzdot vairak darbus, jeb labāki sakot: nedarbus.</p>
             <pb/>
             <p>Un kad viņi bija kādas glāzes iztukšojuši, tad Karpis teica:</p>
             <p>„Klausies, Juri, tev jāpadara manis labā kāds mazs darbiņš."</p>
             <p>Kas tad?"</p>
             <p>„Tev jāaprok kāds līķis."</p>
             <p>„Līķis, bet es jau neesmu tagad nevienu nokavis," Juris ņirgdamies piemetinaja.</p>
             <p>„Bet es gan," Karpis paskaidroja.</p>
             <p>„Kungs," to es neticu!"</p>
             <p>„Netici, - hoho! - Vaj tu gan domā, ka es esmu tik gļēvs puisis? - Vaj tu domā, ka man nav dūšas apgriezt kādam kaklu riņķi. </p>
             <p>Juris, lai gan apcietinats laupitajs un blēdis, sarāvās.</p>
             <p>„Ko tu zini," Karpis skarbu balsi atrūca; „dari tikai ko es tev saku, paglabā kautkur manu līķi un tas ir viss."</p>
             <p>„Tas ir viss?" Juris nejauku, gandrīz ķērkstošu balsi atcirta. „Tas nav vis viss. Bez maksas es to nedarišu, pietiek kad es savus nosistos kautkur paglabāju!"</p>
             <p>„Cik tad tu gribi par savu darbu?" Karpis saīgušu balsi vaicaja.</p>
             <p>„Tūkstoš rubļus," Juris atbildeja.</p>
             <p>„Tu jokojies, Juri,  diezgan, kad es tev dodu divdesmitpiecus rubļus."</p>
             <p>„Nē, šinī reizē es, nenolaišu ne kapeikas; aprokat paši savus nokautos."</p>
             <p>„Ko? — Un tu negribi man pakļausit," Karpis iebrēcās. „Vaj tu nezini, ka tava dzīviba stāv manās rokās! – Vaj tu nezini, ka visas tiesas tic maniem vārdiem; bet tu jau esi tām pazīstams kā briesmigs zaglis un laupitajs, un beidzot, vaj tu neesi ari siepkava?"</p>
             <p>„Ta nav jūsu darišana, kas es esmu," Juris skarbu balsi atcirta. „Bet es ari zinu, cik lielus nedarbus un noziegumus ari jūs esat padarijuši. Cik namu nav uz jūsu pavēli tikuši aizdedzinati?</p>
             <pb/>
             <p>Cik cilvekus jūs neesat apdrošinajuši un tad nogādajuši tos pie malas? — Vaj zinat, Karpa kungs, jūs esat lielaks laupitajs, blēdis un zaglis neka es, un uz jūsu galvas nav neviens taisnis mats! Tapēc es jūs nebīstos, eita pat šodien nodot mani tiesam."</p>
             <p>„Diezgan, diezgan," Karpis ierūcās; „došu, došu jums paģēretos tūkstoš rubļus, tikai paglabājat slepeni manu veco radinieci, Mašu. Šē būs tev divdesmitpieci rubļi rokas nauda."</p>
             <p>„Nu tā, mans kungs," Juris savadu balsi piemetinaja, „tā tad jūs esat nokāvuši savu veco, labo radinieci! - Ha, ha,- briesmigi! – Man šīs vecenes patiesi ļoti žēl!"</p>
             <p>„Kuš, turi muti," Karpis piepeši iesaucās. Dzirdi, tur grab, – tur viņā kaktā brīkš! – Ha, – redzi, kur stāv nožņaugtā radiniece! – Hu, hu, – Juri, – Juri, ej, dzen to atpakaļ pie visiem velniem! – Redzi, redzi, kur viņa stāv, briesmigām acim uz mani skatidamās! – Ai, cik viņa nejauka un briesmiga!"</p>
             <p>Tomēr, lai gan Juris skatijās uz apzīmeto kaktu, bet viņš neredzeja itin neko. Zinamais kakts bija un palika tukš.</p>
         </div>
         <div type="chapter">
             <head>24. nodaļa: Pirmie stari noziegumu bedrē</head>
             <p>Jo vairak Karpis iedzēra vīnu, jo bailigaki raudzijās viņa acis uz visiem kaktiem.</p>
             <p>Pēdigi viņš uzlēca kājās, iesaukdamies:</p>
             <p>„Juri, gādā nožņaugto bābu ārā iz mājas, jo viņas gars stāv visos kaklos. Tpi, – būtu es zinajis, ka viņa tāda ragana, tad es nebūtu tai ne pirkstus pielicis! – Pat šinī naktī gādā to projām. Naudu samaksašu tev tūliņ pēc padaritā darba!"</p>
             <p>„Nu, ne tik ātri, kungs," Melnais Juris nopietnu balsi atbildeja. „Man japieņem vēl palīgs un jaizdara pie līķa vēl vairak ceremonijas, citadi nevaram to dabūt laukā iz mājam."</p>
             <pb/>
             <p>„Ko tu saki, ceremonijas?" - Karpis savadu balsi jautaja. - Nav vajadzigi nekādi Dieva vārdi! Vecene bija diezgan bezdieviga un Dievs varetu palikt vēl dusmigaks uz to."</p>
             <p>„Kas par Dieva vārdiem," Juris atrūca. „Lūdzu, pasakat labaki, vaj jums nav lini, vaj ari kaņepāji mājās, ja nē, tad tie jaapgādā, jo man tie nepieciešami vajadzigi - pie līķa apģērbšanas."</p>
             <p>„Juri, tu palieci ar katru acumirkli brīnišķigaks. – Tomēr, lai būtu kā būdams, tur ir atslēga, ņem to un ej uz pieliekamo kambari; domāju gan, ka tur stāv kaņepāji, ņem cik tev vajadzigs un gādā, kā jau teicu, līķi iz mājas lauka."</p>
             <p>Juris uzcēlas.</p>
             <p>Viņš paņēma zinamo atslēgu un izgāja iz viesu istabas laukā.</p>
             <p>Pēc maz minūtēm tas atnāca atkal atpakaļ, labu bunti kaņepājus turēdams padusē.</p>
             <p>„Lūdzu nu vēl baltu, tīru palagu un tad kādu maisu," viņš savilktu pieri teica.</p>
             <p>Ari šos priekšmetus viņš dabūja.</p>
             <p>„Un nu parādat man, kur atrodas līķis?"</p>
             <p>„Augšā uz bēniņiem, mazajā iztabiņā," Karpis gandrīz dusmigu balsi atbildeja.</p>
             <p>„Nu tad nākat man līdzi un parādat to."</p>
             <p>„To es nu gan nedarišu," Karpis atbildeja.</p>
             <p>„Kapēc nē?"</p>
             <p>„Man bailes no vecenes."</p>
             <p>„Oho, kungs," Juris mēdošu balsi atteica. „Kā tad jums nebija bailes to nožņaugt?"</p>
             <p>„Žņaugt ir cita lieta, bet nožņaugtu līķi redzet ir atkal pavisam cita lieta. – Še tev atslēga un kāpi viens pats uz bēniņiem."</p>
             <p>„Nē, jums japarāda man līķis; jeb es nekustešos ne no vietas!" Juris noteiktu balsi paskaidroja.</p>
             <p>„Ak, kā tu mani moci, Juri," Karpis nepatīkamu balsi teica. „Tomēr nāc un iesim."</p>
             <p>Un viņi gāja.</p>
             <pb/>
             <p>Gāja uz mazo, kluso istabiņu, kurā stāveja vēl uz galda pussavītušās puķu buķetes un uz grīdas izkaisitās rožu lapas, bet kurā ari gulēja zem gultas nožņaugtā vecenite, klusi un mierigi.</p>
             <p>Karpis atslēdza trīcošām rokam istabiņas durvis un iegāja nedrošiem soļiem iekšā, kā ari viņa kalps: „Melnais Juris".</p>
             <p>Karpa acis raudzijās bailigi visapkārt, kamēr nebija ieraudzijušas zem gultas gulošo līķi.</p>
             <p>Druknais vīrs sarāvās, kad viņš ieraudzija vienu kāju un vienu roku no zinamā līķa.</p>
             <p>Tomēr viņš saņēmās un palika turpat stāvot, kamēr Juris izvilka līķi no pagultes ārā.</p>
             <p>Bet, ai, kāda nu žirgtā vecenite izskatijās!</p>
             <p>Acis stāveja plaši vaļā, kamēr seja izskatijas zaļdzeltena un lūpas gluži zilas, pār kurām karajās gara, melnzila mēle; bet galvu Karpis bija tai apgriezis gandrīz pavisam apkārt.</p>
             <p>„Vaj dzirdat, kungs," Juris iesaucas, „tik nejauku un briesmigu līķi neapņemos nogādat par tik mazu cenu pie malas! Še, ņemat savu naudu atpakaļ un ļaujat man iet!"</p>
             <p>„Nē, Juri, tev japaliek še un jāpadara savs darbs, ja gribi, tad vari pēc tam iet!"</p>
             <p>„Bet paskataties taču, ar kādu briesmigu līķi man darišana. Bet ko lai daru, – esmu apņēmies briesmigo darbu padarit; bet jums, Karpa kungs, japiedod klāt vēl pusducis vīna, jo citadi dūša nenes."</p>
             <p>„Labi, labi, dabusat; iesākat tikai savu darbu." Karpis paskaidroja.</p>
             <p>„Nē, bez krietna palīga es nevaru še itin neko izdarit. Dodat man krietni paēst, pirms eju to uzmeklet, esmu izsalcis kā suns. Bez tam mums laika vēl diezgan, mēs varam rīkoties tikai nakti," Juris nopietnu balsi teica.</p>
             <p>Un tā ari notika.</p>
             <p>Pie vakara Juris bija atkal ar kādu tēviņu klāt un, kādas pudeles vīna iztukšojuši, devās pie zinamā darba.</p>
             <pb/>
             <p>Vispirms viņi noģērba nelaimigo veceniti pliku, un tad iesāka to aptīt no vienas vietas ar pakulām un kaņepajiem, lai ta paliktu resnāka un apaļāka. Beidzot tie to ietina tīrā, baltā, lielā palagā, sašuva to kopa un tad iebāza trekno, apaļo līķi kādā garā maisā, kura galu viņi aizsēja rūpigi cieti un tad gaidija uz izdevigu brīdi doties ar to projām.</p>
             <p>Bet uz kurieni?</p>
             <p>Gan to redzesim.</p>
             <gap unit="illustration"/>
             <p>„Draugi, dzersim, dzersim uz vecenes veselibu, – nē, – nē, – bē – bērem!"</p>
             <p>Bet šimbrīžam tie ēda un dzēra lieliski, arvienu paskaidrodami, ka šie dzerot vecai Mašai bēres.</p>
             <p>Tikai uz rīta pusi Juris piepeši iesaucās:</p>
             <p>„Vaj dzirdi, Krampi, tagad ir laiks! – Iesim!"</p>
             <p>Un nu viņi gāja un atstāja Karpa namu ar zinamo nastu, ar kuru tiem izdevās nokļūt līdz Annas vārtiem, kur viņi nolika līķi zemē, bet paši paslēpās aiz krūmiem.</p>
             <p>Gaismiņa jau sāka aust, bet maiss ar zinamo mironi gulēja vēl arvienu uz lielceļa.</p>
             <pb/>
             <p>Beidzot iegrabejās rati.</p>
             <p>Kāda laucinieka vezums tuvojās zinamai vietai, kamēr laucinieka acis raudzijās ziņkārigi uz maisu, kurš, ka mums jau zinams, gulēja uz lielceļa.</p>
             <p>„Ah, laime," vīrs murmināja, „tur jau guļ maiss pilns preču! Paga, paga, ņemšu to līdzi, kas var zinat, kam gan tas izkritis iz ratiem?"</p>
             <p>Un zirgu apturējis, viņš iesāka apčamdit maisu.</p>
             <p>„Ah, suķis, suķis, krietnis suķis! Ko te kaveties? Pārdošu to kādam miesniekam! Kas man daļas, kam viņš pieder! Ah, un tas liekas būt labi treknis! Nekas, cik miesnieks dos, tik dos, nauda jau būs!"</p>
             <p>„To teicis viņš pacēla maisu, uzmeta to uz vesuma un tad skubinajās pilsētā iekšā, lai varetu trekno atradumu ātri jo ātri pārdot.</p>
             <p>Bet kad laucinieks bija kādu gabalu jau aizkūlies uz priekšu, „Melnais Juris" paklusu balsi iesaucās:</p>
             <p>„Krampi, iesim, nu mūsu darbs ir padarits; bet drīz vien visa Jelgava būs uztraukta, kad miesnieks suķa vietā atradis līķi. Karpim nu gan tas nepatiks, tomēr, kas man daļas, pelnijis jau gan ir drusciņ spīles."</p>
             <p>Abi vīri drīz pazuda no Annas vārtu tuvuma, aiziedami pie Karpa.</p>
             <p>Neilgi pēc tam laucinieks pietureja pie kāda miesnieka un piesolija suķi pārdošanai.</p>
             <p>„Ah, Pulka, vaj jūs?" miesnieks iesaucas. „Labi, labi, nesa vien maisu ar suķi iekšā un atnākat vēlaki pēc naudas, manim tagad nav vaļas apskatit jūsu mantu."</p>
             <p>„Labi, labi, kungs," Pulka – jo tā sauca laucinieku – vienaldzigu balsi atbildeja. „Nolikšu zirgu, pārdošu putraimus un tad atnākšu pēc naudas."</p>
             <p>„Lai iet," miesnieks kādu vepri pāršķeldams piemetinaja.</p>
             <p>Laucinieks aizbrauca uz tirgus laukumu pārdot savus zemes augļus.</p>
             <p>Neilgi pēc tam ienāca ari miesnieka druknā sieva sava vīra skārnī.</p>
             <pb/>
             <p>„Redzi, sieva, tur guļ maiss ar suķi," miesnieks savu otru pusi ieraudzidams iesaucās. „Ņem nazi, atgriez ietinumus un tad apskati preci."</p>
             <p>„Vaj cena jau nolīgta?" sieva iejautajās.</p>
             <p>„Kas tev daļas par cenu!" vīrs papiktu balsi iesaucās, „ārdi tikai palaga sašuvumus vaļā un apskati mantu!"</p>
             <p>To teicis, viņš iesāka sadalit kādu teļu, kamēr sieva nodarbojās gar zinamo maisu.</p>
             <p>Piepeši atskanēja skaļš iebrēciens, kas nāca pār miesnieka sievas lūpam, tad stipris kritiens un miesnieka sieva guleja noģībusi zemē.</p>
             <p>Miesnieks pagriezās atpakaļ un viņa acim parādijās briesmigs skats.</p>
             <p>Suķa vietā viņš ieraudzija vecenes briesmigi sabojato seju un tikko spēja vēl notureties uz kājam.</p>
             <p>Šinī acumirklī ienāca ari kādas sievas skārnī pirkt gaļu, bet kad viņas ieraudzija briesmigo līķi, tad viņas devās tūliņ laukā kliegdamas, brēkdamas:</p>
             <p>„Vī, vī! – Mirons skārnī, mirons skārnī"</p>
             <p>Un nu maz acumirkļos atskanēja visā pilsētā:</p>
             <p>„Mirons skārnī, mirons skārnī!"</p>
             <p>Ļaudis skrēja no visām pusem kopā un sadrūzmejās ap zinamo pārdotavu.</p>
             <p>Miesnieks nezinaja ko iesākt, ko darit.</p>
             <p>Beidzot ieradās ari policijas ierēdņi, bet ļaužu pūli tie nespēja izklīdinat.</p>
             <p>Visi sauca:</p>
             <p>„Mirons skārnī, – mirons skārnī!" kamēr Policija ierēdņi iekšā nodarbojās gar mīklaino līķi, gribēdami izzinat nāves cēloni, kā ari viņa piederumu, tas ir, kas par personu gan atrodoties viņu priekšā, bet par velti, jo pie nožņaugtās vecenes neatradās nekādi dokumenti.</p>
             <p>Beidzot kādam ierēdnim iesitās prātā izpētit palagu, kurā vecene bija ietīta, un – re, – palaga vienā stūrī bija redzams vārds „Karpis". Tāpat ari uz garo labibas maisu bija ar melnu krāsu uzrakstits vārds „Karpis".</p>
             <p>Un šie vārdi bija tie pirmie saules stari noziegumu bedrē.</p>
             <pb/>
         </div>
         <div type="chapter">
             <head>25. nodaļa: Šķiršanās no Rigas</head>
             <p>Kad Adelina bija atspirgusi savas audžu-mātes mazajā, klusajā paspārnē, tad viņa nebija vairs aizturama, neiet mēģinat atsvabinat iz cietuma savu labo audžu tēvu, godigo mucinieku meistaru Amuru, lai gan māte ļoti bažijās par labiem panākumiem.</p>
             <p>Vispirms viņa devās pie kāda pazīstama advokata, kas nopietni vien klausijās us viņas vienkāršiem, bet patiesigiem vārdiem un kurš beidzot puslīdz līdzcietigu un laipnu balsi sacija:</p>
             <p>„Jaunkundze,jūsu lietas ir brīnum raibas un dīvainas. Liksim visu citu šim brīžam pie malas, tikai mēģinasim atsvabinat jūsu tēvu iz cietuma. Es ari viņu pazīstu kā goda vīru, ceru ka viss izies par labu, - ceru, ka jūsu tēva nevainiba nāks drīz vien gaismā. Iesim pat šodien pie kriminal-tiesneša Vara; varbūt ka viņš ievēros jūsu lietu un palaidis jūsu tēvu uz brīvām kājam, pirms lieta nebūs galigi pabeigta."</p>
             <p>Un jau pēc kādām minūtēm abas personas stāveja augšā minetā tiesneša priekšā, kurš, kad advokats bija īsos vārdos Adelinas lietu viņam licis priekšā, maigu, bet nopietnu balsi atbildeja :</p>
             <p>„Mīļais advokata kungs, nevaru jums nekādejadi šinī lietā palīdzet; mums jāķeras pie stingrakiem līdzekļiem, nekā līdz šim, jo mūsu pilsētā nav vairs viss kārtibā, sevišķi ugunsgrēku ziņā, kuri atkārtojas vaj katru dienu. Es domāju, ka te nodibinājusies vesela banda, kura aizdedzina mierigo pilsoņu namus, vaj nu aiz atriebibas jeb ari par naudu."</p>
             <p>„Tas viss gan var tā būt, advokats paskaidroja, bet sakat taču, tiesneša kungs, aiz kāda iemesla būtu Amurs pats savu namu aizdedzinajis, kad taču viņa ēkas nav nekādā biedribā apdrošinatas."</p>
             <p>„Ko jūs sakat," tiesnesis iesaucās, „nav apdrošinatas? Kā jūs to zinat?"</p>
             <p>„Te stāv viņa meita Adelina, kura to tūliņ apliecinās," advokats teica.</p>
             <pb/>
             <p>Un kad Adelina apliecinaja, ka viņas audžu tēvs neesot nekad savu namu apdrošinajis un apliecinaja ari ka tas esot tas godīgākais cilveks pasaulē, un kad viņa savā aizgrābtibā piemineja ari Karpa vārdu un atklāja tam savas aizdomas par šo kungu un kad viņa beidzot nokrita uz ceļiem pie tiesneša kājam, tad, - tad stingrā vīra acīs iezagās spožas asaru pērles un viņš Adelinu paceldams augšā, maigu, laipnu balsi sacija:</p>
             <p>„Tādu meitu, kāda jūs esat, nevar slikts tēvs uzaudzinat. Ja tas apstāklis izrādisies par patiesu, ka viņa ēkas nav bijušas apdrošinatas, tad tas būs rītā ap šo laiku atkal brīvs. Tagad varat iet; bet pret Karpa kungu jūs varat iesniegt sevišķu sūdzibu, un paļaujaties uz tam, ka es ari to ievērošu. – Ar Dievu!"</p>
             <p>Adelīna un advokats atstāja vieglām sirdim krietnā un labā kriminal-tiesneša Vara telpas, aiziedami katris uz saviem mitekļiem.</p>
             <p>Bet kad otrā dienā, ap šo pašu laiku, Adelina un viņas māte sēdeja mazajā istabiņā, runādamas par pagājušām lietam, tad piepeši atvērās istabiņas durvis un Amurs ienāca iekšā, kurš, savu labo uzticigo sievu un Adelinu ieraudzijis, iesāka aiz prieka raudat, lai gan viņš bija diezgan cieta un stingra rakstura vīrs.</p>
             <p>„Mans vīrs?" Amurene priecigu balsi iesaucās un iekrita sava vīra atplēstās rokās.</p>
             <p>Ari Adelina apkampa viņu vairak reizes no vietas un nobučoja tam pieri, vaigus, muti un rokas.</p>
             <p>Kad atkalredzešanas prieks bija daudz maz pārgājis, tad Amurs kustinātu balsi sacija:</p>
             <p>„Un nu, mani mīļie, tagad projām no Rigas!"</p>
             <p>„Kapēc, vīriņ?" Amurene ar trīcošu balsi jautajā.</p>
             <p>„Es vairs negribu ne vienas dienas še palikt, še šinī pilsētā, kur mans vārds tik nejauki ticis aptraipits!"</p>
             <p>„Bet nu jau ir atkal viss labi; tu esi atkal brīvs; tu esi nevainigs," sieva teica.</p>
             <p>„Tavās acīs gan tas viss tā izliekas, bet nevis ļaužu acīs. Daudzi, kuri mani pazīst, rādīs aiz muguras slepeni uz mani ar pirkstiem, sacidami:</p>
             <pb/>
             <p>„Redzat, redzat, kur iet cietumā bijušais Amurs. Tu un Adelina gan esat pārliecinajušās par manu nevainibu, bet nevis pasaule ; tapēc projām no šejienes, projām no Rigas!"</p>
             <p>Abas sievietes klusēja. Viņas noģida itin pareizi, ka tēvs nerunājot vis gluži tukšus vārdus un galu galā piekrita pilnigi viņa nodomam.</p>
             <p>Amurs pārdeva uz ātru roku savu tagadējo gruntsgabalu. Izņēma iz kādas bankas savu nelielo kapitalu, un pēc maz dienam visas trīs personas bija gatavas doties projām no Rigas, no šīs sirmās pilsētas.</p>
             <p>Ap šo laiku, kad tas viss notika, Liepaja bija iesākusi necereti ātri uzplaukt, tapēc Amurs bija nospriedis doties uz turieni, un ar šo spriedumu bija ari mierā abas sievietes.</p>
             <p>Bet šķirties no Rigas šīm trim dvēselem nebija viss tik viegli, kā domājams.</p>
             <p>Visas trīs personas bija šinī pilsētā piedzimušas un ieraudzijušas pirmo reizi sauli. Še viņas bija kristitas un iesvētitas pavadijušas jaunibu un bērnibu, pavadijušas ari pirmās mīlestibas brītiņus, sevišķi Adelinai nācās grūti šķirties no tām vietiņam, kurās ta ar Raimundu bija satikušies, ar to runājusi, ar to bučojusies un tam solijusies būt par laulātu sievu, par uzticigu mūža biedreni.</p>
             <p>Viņa aizgāja vēl reizi uz zinamo Basteikalnu, lai gan kokiem lapiņas jau bija nobirušas un ziemelis iesācis sūtit ari uz Rigu aukstos vējus.</p>
             <p>Tur nu viņa noskatijās asaru pilnām actiņam un sajuta savā jaunā, lai gan pārbauditā sirdi, pirmās mīlestibas priekus un sāpes, pirmās mīlestibas skūpstus un laimi, bet tad ari bēdas un skumjas, pie kam viņa reizu reizam murmināja:</p>
             <p>„Ak, mans Raimund, kaut jel tu zinatu, cik daudz es neesmu cietusi tevis dēļ! - Kaut jel tu zinatu, cik karsti es vēl tagad tevi mīlu! – Kaut jel tu zinatu, cik bezmiega naktis es esmu par tevi domājot pavadijusi; tad tu gan būtu palicis Rigā un nedevies plašajā pasaulē iekšā, nezinamam liktenim pretī; bet palicis pie maniem, savas Adelinas, sāniem un tad tu būtu varejis tagad ar mums ari ceļot uz Liepaju. Bet ak, tu jau neesi vairs dzīvs, jo citadi tu sūtitu man kādu vēstuli, jeb ari būtu pats devies šurpu,</p>
             <pb/>
             <p>manu noskumušo sirdi apmierinat un manas mīlestibas slāpes dzisinat."</p>
             <p>Un pār viņas vaigiem noritēja daudz asaru, pirms ta atstāja zinamo kalnu, pirms viņa šķīrās no augšā minetām vietiņam.</p>
             <p>Ari Amurs un viņa sieva sajuta, ka: šķirties, ak šķirties ir gauži grūt!</p>
             <p>Tomēr viņu sirdīs ausa jauna ceriba un pašpaļaušanās. Un kad beidzot Amurs drošu balsi teica:</p>
             <p>Bērni, kamdēļ tik daudz sēroties un bēdaties? - Tas pats Dievs, kas mums palīdzeja dzīvot Rigā, tas pats uzturēs ari tevi Liepajā; tas pats Dievs, kas valda Rigā, valda ari Liepajā. Tapēc turesim drošu prātu un ceļosim priecigām sirdim uz jauno dzīves vietu!"</p>
             <p>Šie vārdi apmierinaja un iepriecinaja ļoti viņa sievas un Adelinas sirdis un tās pildijās jaunām ceribam, jaunu ticibu.</p>
             <p>Un kad Rigas nami un torņi bija pazuduši, viņu acim nu Liepaja parādijusies, tad viņu gars raudzijās mierigi uz paslēpto nākotni.</p>
             <p>Bet kad kāds Rigā jautajā pēc meistera Amura, tad neviens nezinaja pateikt, kur tas palicis ar savu nelielo familiju.</p>
             <p>Gan Rigas ielas dard, kad rati pa tām skrien, bet viņu akmeņi nepaztāsta nevienam, kas tie tādi bijuši, kas pār viņiem vizinajušies. Bet tāpat ari Rigas nami un torni cieš klusu par tām lietam un notikumiem, kuras un kurus tie redzejuši un piedzīvojuši.</p>
         </div>
         <div type="chapter">
             <head>26. nodaļa: Pazudusi bez pēdam</head>
             <p>„Pie Adelinas sirds, - pie Adelinas sirds!" Tā Raimunds bija iesaucās, kad redzeja,kāda briesmiga un cietsirdiga var sieviete būt, kad viņas nodomi neizdodās, jeb labāki sakot, kad ta nepanāk pilnigi savu mērķi, vaj ari kāds pārkāpj viņas nosacijumus, ka to Raimunds bija nevilšus padarījis un par ko tam bija japiedzīvo nāves briesmas, no kurām viņš tikai caur laimigu atgadijumu bija izpestijies, nokrizdams caur logu uz mēslu vezumu u. t. pr. Un kad</p>
             <pb/>
             <p>tas bija noticis, tad tikai viņš bija pārliecinajies, kādas briesmones var būt ari skaistas debešķigai būtei līdzigas sievietes.</p>
             <p>Un kad viņam stāveja Pēterburga aiz muguras, tad raibie piedzīvojumi lielajā, brīnišķigajā pilsētā, izlikās tam kā grūts, tumšs sapnis; bet lielā naudas zuma, kuru tas caur viņiem bija iemantojis, lika tam zinat, ka viss, kas vien bija noticis, ir tīra, dzīva tiešamiba, tīra dzīva patiesiba.</p>
             <p>Ak, un kā nu viņa sirds kārojās pēc Adelīnas, pēc šīs uzticigās jaunās, ziedošās, smaržigās rozites.</p>
             <p>Tomēr viņa sirds iedrebejās, kad viņš iedomajās par Pēterburgas atgadijumiem, iedomajās par mīlinašanos ar skaisto, mīklaino jaunkundzi.</p>
             <p>Bet kas to gan zinaja.</p>
             <p>Tas viss bija un palika lielās pasaules pilsētas mūžigais noslēpums.</p>
             <p>Ak, un kad viņš ieraudzija atkal sirmās Rigas torņus, tad viņa sirds iedrebejās, gan aiz prieka, gan ari aiz kauna, kuru tas sajuta savā sirdī pret uzticigo meitiņu, savu Adelinu.</p>
             <p>Beidzot suta kumeļš apstājās Rigas-Dvinskas stacijā un iz vagoniem izplūda daudz publikas, kurā atradās ari Raimunds.</p>
             <p>Tomēr viņš negāja vis tūliņ uz Adelinas mājokli, bet iegriezās kādā viesnicā sevi uzposties, ari atspirdzinaties un tad doties pie mīļotās meitiņas, kuru vinš nebija tik ilgi redzejis un kura nu atkal tam bija tikpat mīļa un dārga, kā senāki, ja, – pat vēl vairak.</p>
             <p>Un kad viss bija noticis, tad viņš gāja stipri pukstošu sirdi uz Amura namu, Pēterburgas priekšpilsētā.</p>
             <p>Bet ai, – kā viņš sarāvās, kad viņš zinamā nama vietā ieraudzija tikai pelnu čupu nn drupas.</p>
             <p>Ja gan, īsā, īsā luika sprīdī bija te viss, viss pārvērties, tomēr nevis uz labu, bet vienigi uz ļaunu.</p>
             <p>Un šis apstāklis dūrās viņam kā griezigs zobens sirdī, kā divkārtigi ass nazis.</p>
             <p>Viņš gan piegāja pie atlikušā mazā ērberģiša, bet viņa logsegi bija aiztaisiti un durvis aizslēgtas.</p>
             <p>Un lai gan viņš vienu un otru garamgājeju jautaja, kur gan esot Amurs ar sievu un meitu palicis, tomēr neviens nezinaja viņam skaidras ziņas par šīs familijas likteni dot.</p>
             <pb/>
             <p>Ļoti bēdigu sirdi un satriektu garu viņš atstāja minēto nelaimes vietu uu aizgāja atkal uz kādu viesnicu, kurā viņš palika vairak dienas uo vietas, gribēdams taču reizi nākt Adelinai un viņas audžu vecakiem uz pēdam.</p>
             <p>Bet jo vairak un ilgāki viņš pēc tiem klaušinaja, jo vairak lieta palika režģainaka.</p>
             <p>Daži pastāstija viņam ari melu ziņas, smiedamies par Raimunda savado ziņkāribu un maldināja patīšam viņa prātus.</p>
             <p>Bet šinī pašā laikā iesitās viņam prātā atdot zinamam lauktirgonim aizņemtos 1000 rubuļas, ko viņš ari darija, tomēr ne personigi, bet piesūtija tos viņam, tas ir: Duzim ar pastu, un no kura viņš tos dabūja piesūtitus atpakaļ, līdz ar vēstuli, kurā Duzis viņam paskaidroja, ka šis šo parādu zumu esot saņēmis no tēva, no vecā Balzama. Bet kad Raimunds vēstuli bija izlasijis, tad noritēja lielas spožas asaru lāses pār vaigiem; jo tēva labsirdiba gāja viņam dikti pie sirds un viņa krūtīs iezagās jaunas mīlestibas jausmas uz savu veco, godigo tēvu, kuru taču visi cienija un godāja un kurš tikai caur savu stingribu, uzticibu un uzcītibu bija kļuvis pie bagatibas un cienibas.</p>
             <p>Un viņš raudāja ilgi, ilgi savā kambarī, juzdamies sevi atstātu un vientuli, juzdamies sevi kā nolādetu, kā pazudušu.</p>
             <p>Un tas viņš ari šinī acumirklī bija.</p>
             <p>Beidzot viņš iesāka pārlikt, kas gan nu viņam būtu vislabaki darāms, iet pie tēva un mēģinat vēl reizi ar to izlīgt, jeb ari pētit vēl reizi, vēl arvienu Adelinas pēdas, vaj ari atvērt kādu veikalu, jo kad viņš savu naudu pārskaitija, tad tam vēl bija 12 tūkstoši rubļi, bez dažiem dārgiem briljantiem, dimantiem un dārgakmeņiem, bet pie gala sprieduma viņš kā netika, tā netika.</p>
             <p>Beidzot viņš iesāka pamazam žūpot, un šis apstāklis stūma viņu, lai gan iesākumā pamazam, uz leju uz postu un pazušanu.</p>
             <p>Protams, ka nu viņam piesitās daudz un dažadi draugi un biedri, kuri tam palīdzeja lieliskā mērā nosist rubuļus pēc rubuļiem simtus pēc simtiem un tūkstošus pēc tūkstošiem, beidzot ari dimantus un briljantus, un pēc kādām nedēļām Raimundam nepiedereja vairak nekas, kā tikai tas, kas tam bija mugurā.</p>
             <pb/>
             <p>Viss, viss bija pazudis un aprakts žūpibas mudžeklī, žūpibas briesmigajā kapā.</p>
             <p>Ko nu iesākt?</p>
             <p>Uz kurieni nu doties?</p>
             <p>Pie ka nu griezties?</p>
             <p>Vaj gan pie Alises, kura viņu tikt karsti mīleja?</p>
             <p>„Nē, nē," viņš murmināja, „tas nevar būt, tas nedrīkst notikt; kas var zinat, kāds liktenis mani tur sagaida?</p>
             <p>Vaj gan pie Duža?</p>
             <p>„Ja gan, ja gan, tas man patiesi patapinās atkal kādus simtus, kamēr man nebūs uzausuši labāki laiki, ta viņš prātoja.</p>
             <p>„Tomēr kā gan lai es nokļūstu uz turieni. – Kājam iet man nebūt nepatīk. Pasta zirgi maksa daudz un naudas man nav ne kapeikas ķešā. Aha, mēģinašu patapināt no saviem žūpu biedriem kādus rubuļus, – ja gan, ši lieta ies; viņi jau diezgan rijuši no manim, viņiem man vajaga dot naudu, vaj tie grib, jeb negrib.  Ai, cik labi, ka man iekrita šis pareizais padoms prātā. Iešu pat šodien pie tiem."</p>
             <p>Un viņš gāja.</p>
             <p>„Labdien Žorža!"</p>
             <p>Vaj nevari man iz kādām dienam patapināt kādus 25 rubļus."</p>
             <p>Raimunds pie pirmā žūpu drauga aizgājis jautaja un kurš bija kādā kantori par skrīveri.</p>
             <p>„Kungs, jūs maldaties," atbilde skanēja, „še jau nav aizdevu kase; lūdzu ejat tāļaki."</p>
             <p>„Žorža, vaj tad tu vairs manis nepazīsti? - Es jau esmu Raimunds, tavs draugs!"</p>
             <p>„Mans kungs, man liekas, ka jūs esat zaudejuši prātu! Redzat, tur ir durvis; marš, – ejat, jeb es likšu jūs izvest laukā!"</p>
             <p>„Žorža, ko, mani?" Raimunds iejautajās.</p>
             <p>„Ja gan, jūs ja, – vaj vēl nenoģiedat, kas jums darāms? – Petka, nāci palīgā! - Nāci, metisim šo tēviņu laukā! Tā, taisi nu durvis cieti un nelaidi to vairs nekad še iekšā!" – Vaj dzirdi, Petka?"</p>
             <pb/>
             <p>„Dzirdu, kungs, kantora sulainis atbildeja.</p>
             <p>„Labi, Žorža kungs piemetinaja; „redzi, tādi nekaunigi nabagi staigā daudz pa Rigas ielam apkārt. Kāds nabagu pētitajs tos nosauc par gaisa grābekļiem un ka no tiem esot jasargajoties, kā no uguns."</p>
             <p>Kamēr Žorža šos vārdus runāja, tikmēr Raimunds stāveja uz ielas kā ar aukstu ūdeni apliets pūdelis.</p>
             <p>„Pagaidi vien, mans draudziņ, – gan es tev atmaksašu savā laikā par šo netaisnibu.</p>
             <p>Cik vakarus es neesmu samaksājis tavu ščotu, pat aizdevis skaidru mantu, bet tu nu vairs manis nepazīsti. - Nu, nekas," Raimunds murmināja; pamēģinašu pie otra. Aha, tagad iešu pie Žaņa, tam jau pašam sava restoracija."</p>
             <p>Un viņš gāja.</p>
             <p>„Sveiks, Žaņa kungs, vaj nevari man uz mazu, mazu laiciņu patapināt kāda 20 rubuļus? Esmu piespiests pie tevim griezties ar šo lūgumu, tadēļ ka man jabrauc tūliņ uz zemem un pasta zirgi maksā naudu," tā Raimunds.</p>
             <p>Restorants uzskatija jauno vīru kādus acumirkļus platam acim un tad dobju, vēsu balsi teica:</p>
             <p>„Lūdzu, vaj jūs neesat tas kungs, kas man palika priekš vairak dienam atpakaļ vairak rubuļus parādā – Ja gan, - ja gan, – jūs man nākat gluži pazīstami priekšā!"</p>
             <p>„Žani, ko tu saki, es esot tev palicis vairak rubuļus parādā? Raimunds saspiestu balsi jautajā. „Tu maldies! Esmu gan ar tevi vaj katru dienu žūpojis kopā, bet arvienu visu tēriņu samaksājis.</p>
             <p>„Varbūt gan, varbūt ari nē; bet naudas es jums nevaru dot ne sarkanas kapeikas.</p>
             <p>Lūdzu, griežaties pie Rigas nabagu valdes; varbūt ka ta jums izpalīdzēs ar kādiem rubuļiem."</p>
             <p>Normundam saskrēja asinis galvā un daudz netrūka, ka viņš neiekrāva bezgodigajam Žanim par lūpam, par tiem vārdiem.</p>
             <p>„Labi, Žani," viņš dusmigu balsi teica, „tagad zinu, ka esi briesmigs cilveks, kurš tur pļauj, kur tas nav sējis, kurš tur kampj, kur tas nav neko nolicis.</p>
             <pb/>
             <p>Pagaidi vien, Žani, gan es ielikšu tevi tādās spīlēs, kādās tu vēl nemūžam neesi bijis, proti: es iebāzišu tevi kā utu nabagu cietumā, jo tavā restoracijā tiek tureti slepeni kāršu galdi, tiek tirgots pēc nosacita laika - tiek turets slepens meitu kambaris un ar dubultu krītu rakstiti rēķini! – Diezgan šimbrīžam eju!"</p>
             <p>„Kungs!" Žanis iesaucās, ko jūs še muldat? - Samaksājat savu rēķinu, tad varat iet."</p>
             <p>„Kādu rēķinu?" Raimunds brēca. „Es jau neesmu neko tērejis!"</p>
             <p>„Kā tad nē? – Kas gan iztukšoja šīs glāses, kas še stāv?! – Vaj tas neesat vis jūs?! – Ko! – Samaksajat man tūliņ par notēreto preci!"</p>
             <p>„Blēdi!" Raimunds iesaucās un iecirta krietnu pļauku blēdigajam restoracijas turētajam par ausi, bet pats izcirtās pa durvim laukā un pazuda apdullušā Žaņa acim.</p>
             <p>„Pamēģinašu vēl pie trešā, ja tas būs tāds pats, kā tie divi, tad metišu prātu mierā," Raimunds rūgti smaidīdams murmināja.</p>
             <p>Un viņš gāja un iegriezās kādā lielā tirgotavā, kur tas ieraudzija kādu jaunu, brašu komiju stāvot aiz letes, piegāja ātriem soļiem viņam klāt un iesaucās:</p>
             <p>„Ah, sveiks, Maksi! – Lūdzu, palieni man tūliņ uz vietas, piecpadsmit rubļus, pēc maz dienam atdošu tos tev ar augļiem!"</p>
             <p>„Kuš, – klusāki, – vaj neredzi, ka tur stāv mans principals," jaunais vīrs nosarcis līdz ausim, klusu balsi atbildeja.</p>
             <p>„Nu, to jau es nezinaju," – Raimunds atbildeja. „Tu jau teici, ka tu pats esi tas principals un ka šis plašais veikals tev pašam piederot. Bet lai nu būtu kā būdams, dodi man naudu!"</p>
             <p>„Nevaru."</p>
             <p>„Kapēc nē?"</p>
             <p>„Man viņas nav!"</p>
             <p>„Palūdzi uz priekšu."</p>
             <p>„Tas neiet."</p>
             <p>„Kapēc nē?"</p>
             <pb/>
             <p>„To jau padariju vakar."</p>
             <p>„Nu, tad jau tev viņas netrūkst." </p>
             <p>„Bet man viņas nav."</p>
             <p>„Kur tu to liki?"</p>
             <p>„Vakar vakarā notēreju."</p>
             <p>„Nu, tad dodi, cik tev vēl pie rokas."</p>
             <p>„Ņemi šo rubli, man patiesi nav vairak klāt," Maksis Raimundam to paslēpšus pasniegdams klusu balsi teica.</p>
             <p>Raimunds nosarka kā biete.</p>
             <p>Tad šādi bija viņa draugi!</p>
             <p>Ja gan, – tādi viņi bija un vēl daudz citi, ar kuriem viņš bija notērejis, jeb labaki sakot, nožūpojis savu naudu.</p>
             <p>Rublis nu gan bija ķešā, bet vēders ari rūca un prasija savu tiesu; bija jaiet paturēt pusdiena.</p>
             <p>No augšā minētas tirgotavas kādu gabalu pagājies, viņš iegriezās kādā restoracijā un paģēreja porciju zupas, kas tam ari tūliņ tika pasniegta.</p>
             <p>Bet šinī pašā acumirklī iecirtās ari trīs studenti iekšā, no kuriem viens tūliņ piesteidzās Raimundam klāt un, roku sniegdams priecigu balsi iesaucās:</p>
             <p>„Ha, jūs še? – Sen jau gribēju ar jums satikties un jums atdot savu parādu!"</p>
             <p>„Parādu?"</p>
             <p>„Ja gan, – vaj tad jūs vairs neatminat, ka jūs man kādas nedēļas atpakaļ aizdevāt piecdesmit rubļus?"</p>
             <p>„Kur?"</p>
             <p>„Varšavas viesnicā."</p>
             <p>„Tā, tā," Raimunds piemetinaja.</p>
             <p>„Lūdzu, saņemt savu naudu," students piecdesmit rubļus pasniegdams maigu balsi teica; „un nu iesim un izdzersim pudeli laba vīna uz priecigu dzīvi un laimigu nākotni!"</p>
             <p>Raimunds bija tā pārsteigts, ka nevareja iesākumā izrunat ne vārda.</p>
             <p>„Tā tad vēl ir labi cilveki pasaulē," viņš murmināja. „Gan nezinu, kad es šim studentam esmu aizdevis šo zumu, bet tā gan tas viss laikam būs; – paldies Dievam, ka nu varešu doties pie Duža un nodrošinat uz kādu laiciņu savu dzīvi.</p>
             <pb/>
             <p>Un nu uz studentu laipna uzaicinajumu viņš iztukšoja vairak glāzes laba vīna, caur ko viņš ieguva jaunu spirgtumu, jaunu drošibu.</p>
             <p>Tomēr viņš nevareja nociesties savu parādnieku nejautājis pēc viņa kārtas un vārda, uz ko tas Raimundam atteica, ka šis esot barons fon L. iz Vidzemes.</p>
             <p>„Pateicos," Raimunds atbildeja un domaja:</p>
             <p>„Tā tad pie šiem kungiem piemājo taču vēl godprātiba."</p>
             <p>Viņš atvadijās priecigi un sirsnigi no minetiem studentiem un kādu stundu vēlaki mēs redzam viņu aizbraucam ar pasta zirgiem pa Pēterburgas šoseju pie sava pasīstamā tirgoņa Duža.</p>
         </div>
         <div type="chapter">
             <head>27. nodaļa: Necerets priekšlikums</head>
             <p>Duzis saņēma savu viesi Raimundu diezgan laipni, bet nevis vairs tik sirsnigi, kā pirmajā reizē.</p>
             <p>Raimunds noģida, ka tam kautkas ticis zinams, kas viņam nepatīkot.</p>
             <p>Tomēr viņš paslēpa savas domas zem smalkas uzvešanās sega un lūdza to, aizdot šim atkal tūkstoš rubļus.</p>
             <p>Duzis palika domigs.</p>
             <p>Bet tad, labu laiku klusējis, savadiem smaidiem teica:</p>
             <p>„Balzama kungs, jūs taču zinat, ka es esmu atraitnis?"</p>
             <p>„Zinu."</p>
             <p>„Vaj jūs ari zinat, ka es gribu atkal par otru reizi appreceties?"</p>
             <p>„Nē."</p>
             <p>„Labi, bet man vēl nav brūtes."</p>
             <p>„Nav?"</p>
             <p>„Ja gan, – man nav vēl viņas."</p>
             <p>„Bet šis apstāklis jau nestāv nekādā sakarā ar manu lūgumu."</p>
             <p>„Kā nē? - Stāv gan," Duzis atbildeja.</p>
             <pb/>
             <p>„Es jūs nesaprotu, Duža knngs," Raimunds savilktu pieri sacija.</p>
             <p>„Gan jūs sapratisat, kad es jums lietu paskaidrošu."</p>
             <p>„Lūdzu paskaidrojat."</p>
             <p>Balzama kungs, es gribu jums dot veselus divi tūkstoš rubļus, ja jūs man palīdzat tikt pie līgaviņas, kuru es varu mīlet un jau tagad mīleju."</p>
             <p>„Tā," Raimunds iesaucās, „jūs mīlat jau kādu?"</p>
             <p>„Patiesi."</p>
             <p>„Un kā to jaunavu sauc?"</p>
             <p>„Alise," Duzis paklusu balsi atbildeja</p>
             <p>Raimunds sarāvās.</p>
             <p>Viņš iesākumā domāja, ka Duzis šo izzobojot; bet kad viņš ieskatijās viņa uzticigās acīs, tad viņš noģida, ka tā neesot vis un viņš līdzcietigu balsi vaicaja:</p>
             <p>„Pasakat man taču, kur jūsu Alise tagadnē atrodas?"</p>
             <p>„Žagaru krogā," atbilde skaneja.</p>
             <p>Raimundam nu nokrita kā zvīņi no acim. Viņš jau nu zinaja, ka ta ir ta pate Alise, kura viņu tik karsti mīlē; viņš noģida, ka Duža pūliņi, iegūt viņas sirdi, esot bijuši veltigi un nu viņš bija pārliecinajies, ka ši būte viņu patiesi mīlējot tomēr viņš savaldijās un vēsu, veikalisku balsi sacija:</p>
             <p>„Lūdzu, Duža kungs, šis veikals man negrib lāgi patikt; vaj jūs nevaretu iztikt vieni paši?"</p>
             <p>„Nē, Balzama kungs."</p>
             <p>„Kapēc nē?"</p>
             <p>„Tapēc, ka viņa man atbildeja, kad es to uzrunaju, ka viņa mīlot kādu citu?"</p>
             <p>„Kādu citu?"</p>
             <p>„Ja, kādu jaunekli, kura dēļ ta esot jau iešāvusi sev krūtīs lodi, un nožēloja ļoti, ka viņa nessot jau toreiz izlaidusi garu."</p>
             <p>Raimundam izgāja karsts un auksts caur kauliem.</p>
             <p>„Nelaimigā jaunava," viņš domāja, „ai, kaut es varetu darit tevi laimigu, tad varbūt ari es būtu laimīgs; bet nu jau ir viss, viss par vēlu. Man japaliek pie savas Adelinas un japētī vēl arvienu, kur gan viņa palikusi. Un es meklešu viņas pēdas, kaut</p>
             <pb/>
             <p>ari man būtu jabrauc pār deviņām jūram un jaiet caur deviņu karaļu valstibam, kaut ari man būtu jacieš bads un slāpes! Tapēc nost, – nost, jūs manu sirdi kārdinadamās būtes, – nost jūs viļinajošās sapņu ainas, jūs Daugavas nāras, – lieka manu sirdi mierā - mierā - mierā!"</p>
             <p>Beidzamos vārdus viņš bija izrunajis gandrīz diktā balsī un sarāvās, kad Duzis to uzskatija platām acim.</p>
             <p>„Kas jums ir?" Duzis ziņkārigu balsi jautaja.</p>
             <p>„Itin nekas, mans draugs," Raimunds atbildeja, „domaju drusciņ par jūsu līgaviņu. Dzirdat, es esmu gatavs uzņemties vidutaja lomu, ja jūs man patapinājāt tūliņ 1000 rubļus, kurus es jums maz dienās atdošu."</p>
             <p>„Lai iet," Duzis iesaucās; „bet jums jaapsolās braukt man līdzi pie minetās jaunavas un jamēģina to visiem spēkiem pierunāt nākt pie manim par sievu. Un ja viņa solisies palikt man par laulātu draudzeni, tad es jums samaksašu uz vietas vēl tūkstoš rubļus, un jums nebūs man abi tūkstoši jāatdod, bet jūs varesat tos uzskatit par savu īpašumu. Še jums būs tie tūkstoš rubļi!"</p>
             <p>„Paldies, paldies, Duža kungs," Raimunds laipnu balsi teica „darišu visu, kas vien manā spēkā stāvēs."</p>
             <p>Bet kad ši saruna un noruna bij beigusies un Raimunds saņēmis minētos tūkstoš rubļus, tad viņš ziņkārigu balsi jautaja :</p>
             <p>„Duža kungs, pasakāt man taču, ko dara jūsu sirmais, vecais tēvs?"</p>
             <p>„Viņa rokas un kājas jau kopš kādām nedēļām ir mierā. Viņa gals bij svētigs, un viņa beidzamā cīņa viegla. Ari jūs aiziedams viņš lika sveicinat, ja es jūs vēl kādu reizi redzot. Labi tam, – viņš ir mierā, mums vēl jacīnas."</p>
             <p>„Lai Dievs dod viņam saldu dusu, zemi zaļām velenam" Raimunds piemetinaja, un noslaucija acis, kurās bij iezagušās asaru pērles.</p>
             <p>Ak, un viņš jau sajuta cienibu un godbijibu vēl tagad p veco, labsirdigo, lai gan nabadzigo vīru, kas viņu toreiz bija rāvis no posta un pazušanas.</p>
             <pb/>
             <p>Un šinī acumirklī Raimunds jutās kā tēva mājās, kā miera ostā, kurā valdija drošums, miers un patvērums, un kad pienāca vakars un viņš devās pie miera, tad viņš gulēja tik saldi, tik maigi, kā reti kad.</p>
             <p>Bet pirms viņš aizmiga, viņam izlikās tā, itin ka mirušais Duzis būtu uzlicis viņam rokas uz galvu un to svētijis, sacidams:</p>
             <p>„Cieti un nebīsties, jo šīs zemes bērniem nolemts ciest; bet tad nāk liela uzvara un aust mūžiga laime un prieks."</p>
             <p>Un nu viņš gulēja saldi un mierigi, kamēr nebija ausis jauns rīts un līdz ar to jauni prieki, jaunas bēdas.</p>
             <p>Bet kad Raimuns bij uzposies, tad Duzis viņu skubināja sēsties tūliņ pie galda un iebaudit ko Dievs devis, paskaidrodams, ka šiem esot jasteidzoties, lai drīzi varetu nokļūt zinamā krogā pie Alises.</p>
             <p>Un rē, – ārā stāveja jau divi glīti bēri apaļi kumeļi, aizjūgti spilgtos ratos, gaididami uz savu kungu.</p>
             <p>Un nu nepagāja vis ilgs laiks, kad Duzis un Raimunds iesēdās greznā eķipažā un aizbrauca uz augšā minēto krogu pie zinamas Alises uz precibam.</p>
             <p>Brauciena iesākumā Raimunds gan likās ļoti vienaldzigs, bet jo tuvaki viņi tuvojās savam gala mēlķim, jo baigāki palika viņam ap sirdi, jo šaubigaks palika viņa prāts. Ai, un dažadas domas šaudijās tam pa galmu.</p>
             <p>„Ko gan Alise sacīs, mani ieraugot?" viņš murmināja. „Un kāda gan viņa izskatisies tagad, vaj ziedoša, jeb ari nobēdajusies? Bet kā ari man pašam būs ap dūšu, kad es viņas redzešu, kura mani taču mīlē tik karsti, tik stipri.</p>
             <p>Un jo tuvaki viņi nāca zinamam krogam, jo stiprāki pukstēja viņam sirds.</p>
             <p>Beidzot rati apstājās.</p>
             <p>Duzis un Raimunds izlēca veikli iz tiem laukā un steigšus devās tūliņ krogā iekšā.</p>
             <p>Alise stāveja aiz bufetes un skatijās ienācejiem ieplēstām acim pretī.</p>
             <p>Un kad Raimunds pie bufetes piegājis sniedza viņai roku pretī, – tad – tad skaļš iekliedziens gāja pār jaunavas lūpam</p>
             <pb/>
             <p>un viņa pate devās zibeņa ātrumā iz bufetes laukā, apkampa cieši jauno vīru un guleja pie viņa krūtim, arvienu saukdama:</p>
             <p>„Mans vienigais, – mans vienigais, – ai, cik ilgi, cik mūžigi ilgi es gaidiju uz tevi! Un nu taču reizi tu esi atnācis! Mīļakais, vedi nu mani pie laulibas altara!  Neej nu vairs projām no maniem sāniem! Dārgakais, tu taču paliksi še? – Tu, tu, kura dēļ es iedrāzu sev lodi krūtīs, tu taču nu vairs manis neatstāsi?!"</p>
             <p>Gan Raimunds mēģinaja lēnam no Alises atsvabinaties, bet par velti!</p>
             <p>Ciešaki un ciešaki viņa apkampa jaunā, uztrauktā vīra kaklu un plecus, bučodama tam vaigus un muti.</p>
             <p>„Nu vairs nav labi!" Raimunds paklusu balsi iesaucas.</p>
             <p>„Dievs kungs, palīdzi man jel tikt no šās uzmācigās būtes vaļā!"</p>
             <p>Un nu viņš rāvās un rāvās tik ilgi tai iz rokam ārā, kamēr nebija pavisam no Alises ciešajiem apkampieniem atsvabinajies.</p>
             <p>Bet tiklīdz tas bija noticis, Raimunds skrēja kā izbaidits briedis iz kroga laukā un iecirtās tūliņ tuvejā mežā, kamēr Duzis stāveja vēl turpat kā sasalis, nosarkušiem un ar jo plaši ieplēsti muti.</p>
         </div>
         <div type="chapter">
             <head>28. nodaļa: Uztraukums Jelgavā</head>
             <p>Varam gan iedomaties, kāds uztraukums valdija Jelgavā par neģēligo joku, jeb labāki sakot nedarbu, kuru „Melnais Juris" ar savu biedri Krampi bija padarijuši, piekrāpdami vientiesigo laucinieku ar vecās, nelaimigās Mašas līķi, to nolikdami uz lielceļu, prāva suķa veidā.</p>
             <p>Tomēr šim jokam bija ļaunas sekas.</p>
             <p>Vispirms tika piekrāptais laucinieks apcietinats, kad viņš gāja pie zinamā miesnieka pēc naudas, lai gan tas nodievojās un nozvērejās, ka šis maisu esot atradis zemē aiz Annas vārtiem</p>
             <pb/>
             <p>un ka šim neesot bijušas ne jausmas, ka tajā atrodoties kāds mironis.</p>
             <p>Gan visi bija tajās domās, ka nabaga laucinieks esot nevainigs, bet šimbrīžam viņu nevareja neviens krietni aizstāvet. Lietai bija jādod likumigs virziens.</p>
             <p>Bet kamēr laucinieks raudaja un vaimanaja pa cietumu, tikmēr Karpis, Melnais Juris un Krampis sēdeja pie vīna pudelēm un pudeli pēc pudeles stempa, ko tikai nagi nes, arvienu iesaukdamies:</p>
             <p>„Draugi, dzersim, dzersim uz vecenes veselibu, – nē, – nē, bē – bērem," pie kam viņi neaizmirsa ari pārrunat par jauniem nedarbiem, kā dedzinašanam, spīķeru uzlaušanu, to no Karpa apdrošinatu cilveku aizsūtišanu uz viņpasauli, kā ari par viltigu liecinieku uzpirkšanu un  beidzot ari pat par Adelinas sagūstišanu.</p>
             <p>Viņi bija visi pie labas dūšas.</p>
             <p>Ari Karpis bija daudz jautraks, nekā tad, kad viņa upuris, vecā Maša, vēl atradās zem viņa pajumta, un kad viņam bija jaizbīstas no katras iegrabešanās un iebrīkšķešanās.</p>
             <p>Viņa melnā sirds iesāka atkal kāroties pēc skaistas Adelinas, un pa viņa galvu jaucās dažadas nelabas domas.</p>
             <p>„Caur un ar kādiem līdzekļiem gan es varetu tās atkal dabūt savā varā," viņš domāja un murmināja un tad diktu balsi iesaucās:</p>
             <p>„Zēni, kas no jums var man atvest Adelinu, tas dabūs 500 rubļus! – He, jūs jau zinat, ka es turu vārdu;  dzirdat – 500 rubļus!"</p>
             <p>Šie vārdi kutinaja ļoti Melnā Jura un Krampa ausis tapēc Melnais Juris priecigu balsi iesaucas:</p>
             <p>„Kungs, jūsu 500 rubuļi jau man tiklabi kā ķešā! Astoņu dienu laikā Adelina būs še!"</p>
             <p>„Nekā, tie 500 rubuļi piederēs man?" Krampis skaņu balsi iebrēcās; „jo es atvedišu skaisto skuķi Adelinu četru dienu laikā!"</p>
             <p>„Labi, Krampi," Karpis sacija, „protams, protams, tad viņi piederēs tev! – Kurš pirmais man to atvedis, tam piederēs mani 500 rubļi!"</p>
             <pb/>
             <p>„Man paliek priekšroka," Juris brēca, pie kam tas deva ar dūri tik stipri uz galdu, ka pudeles un glāzes uzlēca gaisā un vīns nošļakstinaja galdu.</p>
             <p>„Ko tu te ālejies!" Krampis iekliedzās. „Turi muti, jeb es gāzišu vienu!"</p>
             <p>„Šmurga, tu man gāzisi?! – Še tev tad viens pa priekšu!"</p>
             <p>Un stipra pļauka nokrita uz Krampa lūpam.</p>
             <p>„Sātans tu tāds!" Krampis kliedza. „Še tev divas atpakaļ!"</p>
             <p>Un „pļauks," – „pļauks," noskanēja uz „Melnā Jura" vaigiem.</p>
             <p>Bet nu ari bija diezgan.</p>
             <p>Juris uzlēca kājās, izrāva ātri iz ķešas garu, asu nazi un kamēr Karpis vareja paspēt Juri atraut atpakaļ, nazis jau bija iegrūsts Krampa krūtīs, iz kurām nu plūda tumšsarkana asiņu straume.</p>
             <p>Krampis bija nokritis zemē un mēģinaja atkal uzcelties, bet nespēja, jo „Melnais Juris" bija trāpijis taisni viņa sirdī.</p>
             <p>Karpis sajuka.</p>
             <p>Bija notikusi atkal slepkaviba.</p>
             <p>Un šis apstāklis viņam nebūt nepatika.</p>
             <p>Krampis pārgrieza acis, atplēta plaši vaļā muti, izgrūda gari, gari mēli laukā, kad viņš beidza elpot, tā ka Karpim izgāja karsts un auksts caur kauliem. Viņš brēca:</p>
             <p>„Lupata, diedelnieks, gādā tūliņ pie malas savu upuri. Paņēmi maisu un iesviedi viņu tur manā vecajā akā, - žigli, žigli! - es redzu tur policistus nākam!"</p>
             <p>„Nu, ko tu gaidi?! – Redzi, tur viņi nāk! – Padari ātri savu darbu, citadi var mums iziet greizi!"</p>
             <p>Juris neatbideja Karpim ne vārda.</p>
             <p>Bet kad Karpis pacēla acis uz augšu, tad Jura tur vairs nebija.</p>
             <p>Viņš bija aizšmaucis projām.</p>
             <p>Ko nu darit? !</p>
             <p>Kas nu lai noskapē līķi pie malas? !</p>
             <p>Kas gan cits, ja ne Karpis pats?</p>
             <pb/>
             <p>Un tā viņš ari darija, lai gan ar lielu riebumu un nepatikšanu.</p>
             <p>Tomēr uz veco aku to aiznest viņam nebija vairs iespējams, jo likuma ierēdņi bija tūliņ klāt.</p>
             <p>Tadēļ viņš paķēra atslēgas, atslēdza savu lielo drēbju skapi vaļā, sakampa mironi un iebāza to tajā iekšā, aizslēdza durvis atkal cieti, paņēma ātri dvieli, uzslaucija asinis, pasvieda to zem minetā skapja un tad gāja pats uz durvju pusi, pa kurām policejas ierēdņi taisijās patlaban ienākt.</p>
             <p>„Labdien, kungi, labdien!" Karpis dziļi pret minetiem ierēdņiem palocijies sauca viņiem pretī; „nupat kā gribēju iet uz policeju. Redzat, kamēr nebiju pats mājās, mana radiniece pazudusi bez pēdam. Iesākumā nevareju nemaz saprast, kur viņa palikusi; bet kad vēlaki uzgāju uz bēniņiem mazajā istabiņā viņas drēbes, kuras ir vietu vietam saplositas, tad jadomā, ka viņa būs no kādiem ļaundariem nogalinata."</p>
             <p>„Tapēc jau mēs ari nākam pie jums; – bet sakat mums, Karpa kungs, kas gan sabojāja jūsu kaklu un ģīmi?"</p>
             <p>„Ari tadēļ gribēju noiet pie jums; jo aizviņu nakti tiku uz tā saukto Jelgavas šoseju no vairak tēviņiem aplaupits, kuriem es turējos visiem spēkiem pretī, un es būtu ari viņu nagiem izsprucis, ja mans ātrais zirgs nebūtu izbijies un izsviedis mani no ratiem laukā. Laupitaji atņēma nu man naudu un zelta ķešas pulksteni un tad aizlaidās paši lapās. Es esmu tā sadausijies, ka man sāp visi kauli, – bez tam ari cepure, zirgs un rati ir pagalam!"</p>
             <p>Policejas ierēdņi paskatijās cits citam acīs, pie kam viens atraisija mazu sainiti un izņēma iz ta zinamo palagu, kurā vecenites līķis bija ietīts.</p>
             <p>„Vaj jūs pazīstat šo palagu?" ierēdnis jautaja.</p>
             <p>Karpis ķēra tūliņ pēc palaga stūriem uu savu vārdu ieraudzijis savadu balsi iesaucās;</p>
             <p>„Tas ir mans palags, – tas ir mans palags! – kungi, ļaundari patiesi bijuši manās mājās; tie to nozaguši!"</p>
             <p>„Ja gan. Karpa kungs, lūdzu, atnākat pēc divi stundām uz policeju un tad uzdodat visu, kas jums nolaupits; bet apzīmejat mums tūliņ to vietu, kur jums laupitaji uzbruka."</p>
             <pb/>
             <p>„Domaju starp ceturto un piekto versti uzejama ta vieta, kur negantnieki man uzbruka, kad braucu no Rigas šurpu, gribedams redzet savu īpašumu pēc ilgaka laika," Karpis paskaidroja."</p>
             <p>Policejas ierēdņi palocijas pret viltigo vīru, paraustija plecus, ticeja viņa vārdiem un tad aizgāja projām.</p>
             <p>Bet lai gan viņš šimbrīžam bija izvairijies no cietuma cilpam, tomēr viņam nebija nemaz labi ap dūšu.</p>
             <p>Viņš iztukšoja vēl kādas glāzes vīna un tad iesāka rīkoties uz savadu vīzi.</p>
             <p>Viņš sasēja savas labakās drēbes, zelta un sudraba lietas kādā lielā lakatā, ienesa smago aizsaini pagrabā, iebāza to kādā lielā mucā un tad apgāza to uz muti, bet līķi atstāja turpat skapī.</p>
             <p>Tad visas trūkstošās lietas uzzīmejis, devās ātriem soļiem uz policeju.</p>
             <p>Un kad tas stāveja izmeklešanas ierēdņa priekšā, tad tas uzbudinatu, trīcošu balsi sauca:</p>
             <p>„Mans augstgodats kungs! Esmu apzagts un aplaupits briesmigā, nedzirdetā vīzē!" Un nu viņš uzdeva visas trūkstošās lietas.</p>
             <p>Un Karpim uzsmaidija ari šinī reizē laime, jo šinī pašā acumirklī ienesa kāds ierēdnis ari Karpa pazudušo platmali, kuru policejas ierēdņi bija atraduši zinamā cīņas vietā, iespiestu dubļos, grāvī, un kādas minūtes vēlaki tika paziņots, ka ari viņa rati un zirgs esot atrasti un turklāt paskaidrots, ka visas zīmes aizrādot uz to, ka Karpim patiesi esot uzbrukuši laupitaji un ka ļaundari būšot ari izlaupijuši viņa namu un nobeiguši ari viņa radinieci. Zirgs gan esot nosities pret kokiem un rati sadauziti drupu drupās, bet daudz cilveki pazīstot tiklab zirgu, ka ari ratus. Visi nu bija pilnigi pārliecinajušies, ka Karpis esot nevainigs pie savas radinieces nāves.</p>
             <p>Ierēdņi sniedza tam rokas un apsolijās spert stingrus soļus, lai uzdabutu nekaunigos zagļus un blēžus.</p>
             <p>Kad Karpis noģida, ka tam esot viss izgājis par labu, tad viņš lūdza, lai policeja liekot viņa radinieci pa godam paglabāt, nopirkot smuku zārku, paņemot vietejo mācitaju, liekot izpuškot skujam un puķēm kapu, pagādajot melnu čuguna krustu, zelta kantem, </p>
             <pb/>
             <p>par ko visu šis būšot tūliņ samaksat, pie tam paskaidrodams, ka šim pašam jaliekoties tūliņ gultā, jo tas jūtoties gluži slims un satriekts.</p>
             <p>Un rē, visi ticeja viņa melu vārdiem.</p>
             <p>Drusku vēlaki viņš atsūtija ari vecenes svētdienas drēbes un tīru veļu, lūgdams veceniti tajās ietērpt, un kad ta esot iezārkota, padodot ari viņam ziņu, lai šis varetu sacit beidzamās ardievas savai dārgai, uzticamai radiniecei u. t. pr.</p>
             <p>Karpa vēlešanās tika visas izpilditas un vecā no viņa nožņaugtā radiniece Maša, caur policejas gādibu pa godam paglabāta, par kuras bērem, protams, Karpis netaupija ne vienā ne otrā ziņā naudu, gribedams visas ļaunas aizdomas nogriezt no sevis.</p>
             <p>Ja gan, – Karpis vēl šimbrīžam peldēja kā tauki pa ūdens virsu.</p>
             <p>Bet tanī pašā dienā, kad saule jau bija norietejusi un tumsa apklāja Jelgavu un viņas apkārt, tad ari Krampa līķis tika no Karpa izņemts iz zinamā skapja, iznests ārā un iemests augšā minetā vecā akā uz visiem laikiem, un kuras grodus Karpis lika vēlaki noārdit un to aizmest pavisam cieti.</p>
             <p>Un kad Karpis pamanija, ka visas viņa lietas esot noritinajušās kārtigi un kad viņa brūces bija puslīdz sadzijušas, tad viņš devās tūliņ atpakaļ uz Rigu, negribēdams vairs ilgāki savā ar slepkavibas asinim aptraipitā namā uztureties.</p>
             <p>Bet starp Jelgavas iemītniekiem valdija vēl vairak dienas uztraukums tiklab Karpa aplaupišanas, kā ari viņa vecās radinieces nožņaugšanas ziņā.</p>
         </div>
         <div type="chapter">
             <head>29. nodaļa: Alises pārvēršanās</head>
             <p>Raimunds, kā mums jau zinams, iecirtās pie augšā minetā kroga mežā, lai tiktu vaļā no Alises apkampieniem un karstajiem skūpstiem, atstādams savu draugu vienu pie nelaimigās jaunavas un kurš nu pirmajā acumirklī nezinaja ko iesākt, ko darit, palikt vaj ari braukt tūliņ atpakaļ uz mājam?</p>
             <pb/>
             <p>Beidzot viņš nosprieda pārlaist tepat nakti, pabarot un atpūtinat zirgus, kuri bija sabraukti vienās putās, kā jau tas daudzreiz pie precibās braukšanas notiekas.</p>
             <p>Un kamēr viņa kučeris rīkojās pa stadoli, tikmēr viņš pastellēja vakariņas un pudeli vīna, no kura tas ari piedāvaja vecajam, uztrauktajam kroga papum, kas, kā protams, neatsacijās nebūt no ta, jo vairak tadēļ nē, ka Duzis te daudz reizes pietureja nn patēreja dažu labu rubli.</p>
             <p>Ari šinī reizē viņš cereja uz labu pļauju.</p>
             <p>Un rē, – vecais lapsa nebija vis maldijies, jo Duzis savā uzbudinajumā sauca vienu pudeli pēc otras, kamēr viņu galviņas nebija siltas un viņu vaigi nosarkuši; – protams, ka ari viņu mēles palikušas lokanas un mēligas.</p>
             <p>„Nu, kā jums sviežās, Duža kungs?" papus iesāka.</p>
             <p>„Nekas, gluži labi, tikai saimnieces trūkst; ar dienestmeitam kā neiet, tā neiet," atbilde skaneja.</p>
             <p>„Ah, tad jau jums vajaga preceties."</p>
             <p>„Tā ir."</p>
             <p>„Nu, jūs jau varat sievu dabūt uz vietas, ja patīk uz katra pirksta vaj desmit."</p>
             <p>„Tā nav vis; es nevaru ņemt meitu, kuru nevaru mīlet; lauliba bez mīlestibas pielīdzinajama ellei."</p>
             <p>„Ta jau nu gan ir. – Nu ņemat taču tādu, kuru jūs varat mīlet."</p>
             <p>Duzis nopūtas.</p>
             <p>„Ak Dievs," viņš teica, „ta, kuru es jau sen nesu sirdī, mīlē citu."</p>
             <p>„Vaj tā?" papus iesaucās. „Nu, tai nu gan vajaga būt pustrakai, kas jūs nevaretu mīlet; bet pasakāt man taču, kā sauc to dumjo meitu, kas jūs nemīlē?"</p>
             <p>„Tā ir jūsu Alise," atbilde skaneja.</p>
             <p>Vecais papus uzlēca kājās kā no odzes kosts, iesaukdamies:</p>
             <p>„Ko jūs sakat, Alise?"</p>
             <p>„Ja gan, jūsu Alise."</p>
             <p>„Vaj jūs tikai nemuldat?"</p>
             <p>„Nebūt nē. Es mīlu jūsu Alisi jau sen, bet viņa mīlē to jauno cilveku, kas pirmit aizskrēja projām."</p>
             <pb/>
             <p>„Zinu, zinu," papus paklusu balsi teica; „bet sakat man, vaj viņa nav gluži duls skuķis. Ak tu manu dieniņu! Sakat man taču, vaj jūs ar Alisi jau esat par savām sirdslietam runajuši?"</p>
             <p>„Vēl gan nē?"</p>
             <p>„Ah, – nu tad jau nevaram skaidri zinat, ko skuķis saka," pagaidāt drusciņ, pasaukšu to tūliņ šurpu."</p>
             <p>„Labi, labi, ļoti labi," Duzis piemetinaja; „man jau ari tagad laba kuraža; saucat vien, saucat."</p>
             <p>„Alis, – Alis, – panācies druscis šurpu!" vecis sauca galvu pa durvju starpu izbāsis.</p>
             <p>Alise ienāca.</p>
             <p>„Klausies, Alis; tev japrec šis kungs, – mans labais draugs!"</p>
             <p>Alise sarāvās.</p>
             <p>Viņa nosarka kā biete.</p>
             <p>Bet pār viņas lūpam negāja ne vārdiņš.</p>
             <p>„Alis, runā taču'" vecis pavēleja.</p>
             <p>Duža un Alises acis sastapās.</p>
             <p>Abeju acīs uzliesmoja savads uguns.</p>
             <p>Tomēr Alise vēl arvienu klusēja.</p>
             <p>„Nu, kapēc tu nerunā?" vecis beidzot papiktu balsi iesaucās. „Runā, neesi muļķe un nelaid laimi garam!"</p>
             <p>„Papiņ, tu jau zini, ka man ir cits, kuru es mīlu."</p>
             <p>„Bet viņš jau tevi nemīlē," papus paskaidroja.</p>
             <p>„Kas tad to var skaidri zinat?" Alise atbildeja.</p>
             <p>„Es to zinu!" vecis iebrēcās. „Ej tikai pie ši kunga un tava laime būs nodibināta!"</p>
             <p>„Nē, nē, – varbūt ka viņš taču mani mīlē."</p>
             <p>Šinī acumirklī pavērās durvis vaļā un kāds jauns vīrs pasniedza Alisei vēstuli.</p>
             <p>Alise nosarka par jaunu.</p>
             <p>„Kas ta par vēstuli? Taisi vaļā un lasi."</p>
             <p>Alise vēstuli attaisijuse iesāka lasit viņas saturu.</p>
             <p>„Vaj nevari lasit dikti mums to priekšā?" papus jautaja.</p>
             <p>„Gandīz," Alise aibildeja.</p>
             <pb/>
             <p>„No ka viņa ir?"</p>
             <p>„No ta jaunā cilveka, kuru es mīlu.</p>
             <p>„Tā, tā, tā," – Duzis nosarcis iesaucās.</p>
             <p>„Nu, lasi. lasi, lai mēs ari dzirdam, ko viņš tev raksta," vecis skubināja.</p>
             <p>Un nu Alise lasija:</p>
             <p>„Godata jaunkundze!</p>
             <p>Jūs taču zinat, ka man jau ir brūte, kuru es mīlu no sirds un dvēseles, tapēc es nevaru diezgan izbrīnities par Jūsu izturešanos pret mani. – Kapēc Jūs neliekat mani mierā? – Es nevaru nekad Jūs ņemt par sievu, tapēc lūdzu, izvēlejaties sevim citu mūža draugu! – Tas kungs, ar kuru es vakar pie Jums nobraucu, grib jūs precet. Viņš saka, ka viņš Jūs jau sen mīlejot un gribot Jūs patiesi darit laimigus. Lūdzu, ejat pie viņa. Viņš ir turigs vīrs un no varen labas dabas, ko es Jums un katram cilvekam varu apliecinat. Bet ja Jūs tam dodat savu javārdu, tad aicinajat ari mani uz precibam. Es palikšu līdz rītvakaram N. mājās, kuras jau nav visai tāļu no kroga un kurās es ari rakstu šo vēstuli. Ceru, ka tas kungs vēl atrodas Jūsu tuvumā, tapēc – dodat viņam ar prieku savu javārdu un neaizmirstat ari mani aicinat uz savām precibam.</p>
             <p>N. mājās, 6. oktobri 187. g.</p>
             <p>Ar cienibu</p>
             <p>R. Balzams.</p>
             <p>Mums gan būtu jadomā, ka Alise nu raudās un vaimanās, bet tā nebija vis, turpretī viņa puslīdz mierigu balsi teica:</p>
             <p>„Nu taču reiz esmu skaidribā! Kungs, tagad jūs vara mani uzrunat!"</p>
             <p>Duzis uzlēca kājās, piegāja jaunavai klāt un maigu, mīligu balsi sacija:</p>
             <p>„Jaunkundze, es jau sen jūs nesu savā sirdī; jau sen es kāroju iegūt jūs par savu mūža biedreni; bet neuzdrošinajos jūs bildinat, tapēc ka es esmu atraitnis un neesmu vairs gluži jauns! Bet paļaujaties uz manim, ka es darišu jūs laimigus un nesišu jūs uz rokam. Kas man piederēs, piederēs ari jums, un jūsu</p>
             <p>p
             rieks būs ari mans prieks un jūsu bēdas ari manas bēdas. Lūdzu, darāt nu mani laimigu un dodat man savu javārdu!"</p>
             <p>„Duža kungs, es zinu cienit jūsu mīlestibu uz mani, tapēc ka es esmu jau mīlejusi; tomēr ši mīlestiba bija svēta un šķīsta un pasargāja mani no neapdomigiem soļiem un aiztureja mani no neceļiem. Duža kungs, jūs dabūjat nesamaitātu sirdi un es dodu jums ar prieku savu javārdu!"</p>
             <p>Un tiklīdz šis vārds bija izrunats, Duzis apkampa sirsnigi pārvērtušos jaunavu, karstsirdigo Alisi un nobučoja pirmo reizi viņas sārtās, maigās lūpiņas.</p>
             <p>Bet ari vecais papus, Alises onkuls, palika kā dzīvs un viņa prieks bija patiesi liels, zinadams, kādās rokās viņš ieliekot sava nelaiķa brāļa meitu.</p>
             <p>Otrā dienā tika nodzertas kuplas precibas, uz kuram, ka protams, netrūka ari Raimunds, un uz kurām bija ari ieaicinats vietejais pagasta vecakais Vaidens.</p>
             <p>Pēc tam Duzis iedeva Raimundam vēl to apsolito otru tūkstoti rubļus, pateicās tam par piepalīdzibu iegūt Alises sirdi un roku un tad pēc kādām nedēļām viņš nosvineja ar savu līgaviņu brašas, priecigas kāzas.</p>
         </div>
         <div type="chapter">
             <head>30. nodaļa: Cīņa uz dzīvibu un nāvi</head>
             <p>Raimunds, Rigā atkal ieradies, iekortelejās kādā vienkāršā viesnicā, gribēdams pietaupit naudu un apņēmās cieši vien, atvērt kādu nekādu veikalu un netaupija ne soļus, ne pūliņus, lai tiktu pie mērķa.</p>
             <p>Kādā dienā viņš dabūja zinat, ka Ilģeciemā esot kāds pārtikas preču veikals pārdodams un viņš tad nu ari devās tūliņ turpu.</p>
             <p>Veikalu apskatijis un cenu par augstu atradis, viņš gāja atpakaļ uz Rigu.</p>
             <p>Bet kad viņš bija nokļuvis Mārtiņa baznicas tuvumā, tad kur bijis, kur nebijis, kāds šaubigs vīrs aizkrustoja viņam ceļu, iesaukdamies:</p>
             <pb/>
             <p>„Labdien, kungs! – Vaj jūs vairs manis nepazīstat?" Mēs taču reizi bijām Žagaru krogā vienadās spīlēs, - vaj nē kungs?"</p>
             <p>„Ah, „Melnais Juris", Raimunds nejauki pārsteigts, iesaucās; bet sakat man jel, ko jūs gribat no manis?"</p>
             <p>„Itin neko kungs, itin neko; gribēju tikai zinat, vaj jūs ari nodarbojaties ar zagšanu un laupišanu, tāpat kā es, jeb ari ar ko citu?"</p>
             <p>„Nē, Juri pie šādām lietam es neņemu dalibu. Un labi būtu, kad ari tu atmesta savu briesmigo amatu."</p>
             <p>„Kungs, es vairs to nevaru darit; esmu satinies ar velnu, kā vista pa pakulām. Viņš ir mans meisters un man viņam jaklausa dienā kā naktī. Bet viņš man ir slikts maizes devejs. Daudz reizes man jacieš bads, pat slāpes. Kamēr viņa kalps Karpis man deva darbu, tikmēr gan gāja tā pa vidam, bet tagad iet man pavisam plāni."</p>
             <p>Raimunds sarāvās, kad viņš dzirdeja Karpa vārdu, tomēr viņš izturejās diezgan stingris un ar puslīdz mierigu lēnu balsi jautaja:</p>
             <p>„Kādus darbus tad viņš jums uzdeva?"</p>
             <p>„Nu, kungs, kādam citam nu gan es viņa rīkošanos neatklātu, bet jums gan, protat: viņš liek dedzinat namus un nosist tos, kurus viņš apdrošinajis, liek uzpirkt viltigus lieciniekus un uzlauzt spīķerus, pagrabus un naudas skapjus. Šādi nu bija līdz šim mani no Karpa uzdotie darbi; ari mucenieku meistera Amura namu viņš lika man nodedzinat un nolaupit viņa meitu Adelinu! Bet nu es ar šo kungu negribu vairs ilgāki ielaisties; jo viņš par daudz blēdigs, un nesamaksā man nekad visu pilnigi apsolito zumu!"</p>
             <p>Raimunds tikko nenokrita no kājam zemē.</p>
             <p>Viņš jau bija nupat dzirdejis briesmigas lietas.</p>
             <p>Viņa sirds pukstēja dzirdoši krūtīs un viņa ceļi trīceja.</p>
             <p>„Juri," viņš saspiestu balsi sauca, „tu nupat saciji, ka Karpis licis nolaupit Adelinu, – pasaki man taču, kur tagad viņa gan atrodas?"</p>
             <p>„Kungs, to es patiesi vairs nezinu; bet pie Karpa viņa vairs nav; ta izmuka no viņa nagiem."</p>
             <pb/>
             <p>„Klausies, Juri, ja tu man varesi rītā ap šo laiku pasacit, kur Adelina šimbrīžam atrodas, tad es rev došu 50 rubļus. Še 5 rubļi rokas nauda!"</p>
             <p>„Paldies, kungs, paldies; es jau neesmu šodien vēl it ne miltuma baudijis. Atnākat rītā atkal šurpu, varbūt ka tad varešu jums pateikt, kur skaistā jaunkundzite atrodas."</p>
             <p>Beidzamos vārdus Juris izrunaja ļoti ātri, jo kādi rati iegrabejās un viņš pazuda Āgenskalna mežā, kamēr Raimunds devās ātriem soļiem atpakaļ uz pilsētu, pilnu sirdi un satriektu prātu, arvienu murminādams:</p>
             <p>„Ja es Adelinu neatradišu, tad nositišu Karpi uz vietas, kā suni! Ja gan, ja gan, no rītdienas atkarājas viņa dzīviba vaj nāve!"</p>
             <p>Un otrā dienā viņš ieradās jau laikus norunatā vietā un gaidija ar lielu nepacietibu uz Jura atnākšanu.</p>
             <p>Gan viņš skatijās uz vienu, gan uz otru pusi, bet Juri viņš nekur neieraudzija.</p>
             <p>Bet kamēr viņš tā skatijās, Juris stāveja piepeši viņa priekšā kā no zemes izlīdis.</p>
             <p>Raimunds sarāvās.</p>
             <p>„Kungs," Juris nopietnu balsi teica, „es nevaru nekur atrast jūsu daiļo jaunkundziti: tikai to es dabūju izpētit, ka viņa vairs nav Rigā. Bet uz kurieni ta aizceļojusi, to es kā nevareju, tā ne vareju izdibinat."</p>
             <p>„Tas gan slikti," Raimunds gandrīz raudošu balsi sacija; bet tu jau neesi pie tam vainigs. Še tev vēl pieci rubuļi par taviem pūliņiem un staigā mierigi savu ceļu."</p>
             <p>„Paldies, kungs; redzu, ka jūs esat goda vīrs. Ak kaut ari es vēl kādu reizi varetu tāds palikt. Ar Dievu!"</p>
             <p>To teicis, Juris pazuda atkal augšā minetā mežā, kamēr Raimunds murmināja:</p>
             <p>„Karpi, šī bēdu pilnā vēsts ir tava nelaime, – ja tava nāve!"</p>
             <p>Rigā nokļuvis, viņš iegādajās sev krietnu nūju un otrā rītā tas devās ātriem soļiem taisni pie Karpa, kurš patlaban gribēja iziet, kad Raimunds ienāca iekšā.</p>
             <p>„Suns, laupitajs, kur tu liki manu brūti Adelinu?!" Raimunds brēca.</p>
             <pb/>
             <p>Karpis sarāvās un bija tā pārsteigts, ka nevareja iesākumā, ne locekliša pakustināt. Sevišķi jau tadēļ vien, ka tas zinaja, ka šim esot darišana ar sīvu pretinieku. Tomēr beidzot viņš atrūca:</p>
             <p>„Diedelnieks, vaj tu man nodevi glabašanā savu nekrieto palaidnieci?!"</p>
             <p>„Slepkava," Raimunds brēca, „man nav darišana ar kaut kādu nekrietnu palaidnieci, bet ar Adelinu! – Suns, kur tu viņ liki?!"</p>
             <p>„Kā tu iedrošinajies mani gānit par suni un slepkavu, tu blandonis? Ja tu neturēsi muti, tad es tevi tūliņ nošaušu uz šo vietu."</p>
             <p>„Saki drīz, kur tu liki Adelinu?! – Mana pacietiba beidzas. Ja nesacisi, gāzišu un aizraidišu tevi uz elli, tevi, tu namu dedzinatajs un cilveku kavejs!"</p>
             <p>„Ārā, iz manas mājas!" Karpis briesmigu balsi brēca un gribēja doties pēc pistoles, kura atradās uz galda; bet viņš netika pie tam, jo Raimunds gāza tam ar savu rungu pa muguru tik stipri, ka Karpis pakrita tūliņ uz grīdu, bet uzlēca tanī pašā acu mirklī atkal augšā un metās ar tādu sparu Raimundam virsū, ka tas atkrita atpakaļ pret durvim.</p>
             <p>Karpis sakampa nu viņa kreiso kāju un gribēja savu pretinieku noraut pavisam zemē, kas ari viņam izdevās. Bet vairak viņš nepaspēja neko izdarit, jo Raimunds spēra ar zābaku papēžiem Karpim tik spēcigi pa degunu, ka pēdejam bija jaatlec kādi soļi atpakaļ un Raimunds uzlēca atkal kājās.</p>
             <p>„Mirsti, sasodits laupitajs!" viņš brēca un metās no jauna Karpim virsū ar savu nūju un deva ar to tam vaj galva, vaj acis, tomēr nosist viņš to nevareja, lai gan tas patiesi bija ap ņēmies, padarit viņam galu.</p>
             <p>Bez tam Karpim bija izdevies sakampt kādu krēslu, ar kuri sevi aizsargajās un daudz belzieni nokrita uz krēslu, un nevareja zinat, kā Raimundam būtu klājies, ja viņš nebūtu paņēmis mineto rungu līdzi.</p>
             <p>Beidzot Karpim izdevās izsist viņam nūju iz rokam un tad sagrāba viņu aiz rīkles un pūlejās visiem spēkiem to nožņaugt, un kā likas, tad Karpis bija meistars šajā ziņā. Un Raimundam</p>
             <pb/>
             <p>būtu patiesi bijusi beidzamā stundiņa klāt, ja tam nebūtu izdevies iegrūst dūri Karpa acīs, caur ko viņš padarija tam lielas sāpes, tā ka viņam bija jalaiž sava pretinieka kaklis vaļā vaj gribēja, vaj negribēja, ja negribēja pazaudet savas acis.</p>
             <p>Bet Karpis nu apkampa Raimunda viduci tik cieti, ka pēdejais  ne pakusteties, tomēr viņa rokas bija vēl svabadas un saķēra ar tām Karpa ausis un rāva tās tik spēji uz priekšu, ka Karpa acis atplētās plaši vaļā un acu āboli palika dzelteni, un beidzot viņa rokas atkrita no Raimunda viduča. Šo apstākli Raimunds nu izlietoja sev par labu, iegrūda spēcigi Karpim ar dūri sirdsvietā, aizsita tam kāju priekšā un pēdejais nogāzās zemē kā pelu maiss; bet kritiens iznāca Raimundam par sliktu, jo kritejs bija satvēris viņa svārku stūrus, caur ko viņš norāva Raimundu sev līdzi zemē, sametās uz vienu pusi un uzcirtās Raimundam virsū.</p>
             <p>Karpis nu gan domāja, ka šis nu esot savu pretinieku pārspējis; bet tā vēl nebūt nebija; jo Raimunds sakampa saviem zobiem viņa degunu, un būtu to patiesi nokodis, ja Karpis nebūtu uzšāvies augšā un atlēcies kādus soļus tālaki nost.</p>
             <p>Ari Raimunds bija atkal kājās un iesāka nu apstrādat savu pretinieku kulakam. Un kur viņš gāza, tur ari parādijās zila pumpa.</p>
             <p>Karpis elsa un pūta kā kalēju plēšas un lielas sviedru lāses noritēja, sajaukušās ar asinim, pār viņa vaigiem.</p>
             <p>Un ši cīņa bija patiesi cīņa uz dzīvibu un nāvi un viens tā otris pielika visus savus spēkus, lai varetu savu pretinieku izvaret.</p>
             <p>Beidzot Karpis dabuja tādu belzienu pa krūtim, ka tas nogāzās zemē un Raimunds uzkrita tam ar ceļiem uz krūtim, sakampa sava pretinieka rokas, turēja tās ka dzelsīs cieti, skaņu balsi saukdams:</p>
             <p>„Suns, saki nu man, kur tu liki Adelinu?!" – „Ja nesacisi, tad tev ir jamirst bez žēlastibas zem manām rokam!"</p>
             <p>„E — es – nezinu, kur viņa tagad atrodas!" viņš stenedams atbildeja. Rigā viņas vairs nav.</p>
             <p>„Bet kapēc tu gan liki nodedzinat Amura namu? – He, – ko?!"</p>
             <pb/>
             <p>„Laid mani augšā un nemoci mani tik briesmigi!"</p>
             <p>„Nē, nē, – tas man nenāk ne prātā tevi laist vaļā," Raimunds atbildeja.</p>
             <p>„Tu taču nepaliksi par slepkavu?"</p>
             <p>„Kapēc nē ? Gribu tikai tevi, tu briesmigais cilveku bende, aizraidit uz elli, kur jau sen tava vieta.</p>
             <p>„Nu, tad dari to drīz un nemoci mani vairs tāļaki," Karpis iestenejās.</p>
             <p>„Vaj grūti gan! – Nekas, pāries, – tu meitu zaglis! Klausies, tu gan nolaupiji Adelinas godu? – Vaj nē?"</p>
             <p>„Nē, Balzam, Adelina ir neaizskārta; es zvēru tev, Adelina ir šķīsta."</p>
             <p>Šie vārdi atmīkstinaja daudz maz Raimunda sirdi. Viņa Adelina bija palikusi neaizskārta; ši jau nu bija ta vissvarigakā lieta.</p>
             <p>„Karpi, dzirdi," viņš sauca, ta ir tava laime, ka tu to vari apliecinat. Labi, tapēc gribu šinī reizē taupit tavu dzīvibu; bet tev nu man jāapsolās, ka tu vairs nepacelsi pret mani savu roku bet dosi man ūdeni un dvieli, lai varu nomazgat savas asinis, un nemēģinasi man atriebties un ja tu zini, kur Adelina tagad atrodas, padosi man ziņu. Rītā piesūtišu tev savu adresi."</p>
             <p>„Es to visu darišu, es to visu darišu, laidi tu mani tikai augšā!"</p>
             <p>„Labi, celies augšā!" Raimunds teica un palaida Karpi vaļā kurš no zemes uzcēlies, negāja vis pameklēt ūdeni, bet pieskrējo pie galda, paķēra pielādeto pistoli un izšāva to uz jauno vīru iesaukdamies:</p>
             <p>„Brauc uz elli, Raimund, brauc uz elli!"</p>
             <p>Bet lode netrāpija vis. Ta paskrēja Raimundam garam un ieurbās sienā.</p>
             <p>Bet Raimunds šādu blēdibu un viltibu redzedams, sakampa atkal savu rungu, pieskrēja Karpim klāt, iebelza tam ar to tik spēj par galvu, ka tas nogāzās kā bluķis zemē, bet pats izcirtās pa durvim laukā un atstāja viltigā un blēdigā Karpa namu.</p>
         </div>
         <div type="chapter">
             <head>31. nodaļa: Uz pazušanas sliegšņa</head>
             <p>Gan vajadzetu domāt, ka nu Raimunds saturesies, atvērs kādu veikalu, uzmeklēs Adelinu un iesāks godigu dzīvi; bet Dievam žēl, tā tas nebūt nenotika; cīņa ar Karpi bija viņa iekšejo cilveku satricinajusi, tāpat žēlums pēc Adelinas un tēva lāsti grauza dienam un naktim viņa sirdi.</p>
             <gap unit="illustration"/>
             <p>Viņš iesāka atkal pamazam un tad vairak un vairak žūpot. Protams, ka draugu nebūt netrūka, kuri nepalīdzetu patēret zinamos 2000 rubļus, kurus viņš bija no Duža dabūjis.</p>
             <p>Un tā tas nu gāja katru dienu, kamēr nebija atnākusi atkal ta stunda, kurā tam nebija vairs ne kapeikas ķešā.</p>
             <p>Un šoreiz trūkums un spaids bij lielaks, nekā senaki. Toreiz, kad Pēterburgas dāmas nauda bija izšķērdeta, tam vēl bija briljanti un dārgakmeņi ko pārdot, bet tagad neka. Pie tēva ari viņš neuzdrošinajās iet un no Duža tas ari nevareja neko ceret. Ārā sala un vēders bija tukšs. Jau sen viņš bija pēdējās šķiras viesnicā iekortelejies, kur tam bija jamaksā par dienu un nakti tikai 15 kapeikas, bet tās pašas viņš vairs nevareja sadabut kopā un galu galā tas tika izsviests tā sakot laukā uz ielas.</p>
             <p>Ko nu darit, – kur nu palikt? Sniegs sniga un putināja un Raimunda diezgan plānās biksas trīceja, kamēr vēders rūca un kauca, prasidams savu dabisko daļu.</p>
             <p>No aukstuma dzīts viņš iegāja kādā mazā dzērienu pārdotavā, kurā atradās tikai prasti, vienkārši ļautiņi, kā malkas skalditaji un ielu slauķi, kuriem taču stāveja priekšā kādas glāzes gan ar šnabi, gan ar alu, tikai Raimunds sēdeja pie tukša galda, – tikai viņam trūka atspirdzinošais šķidrums, un ak, cik kāri tas nebūtu tagad iedzēris kādu malciņu un iegrauzis kādu gabaliņu maizes.</p>
             <p>Nē, tā tas nevareja ilgāki iet.</p>
             <p>Vajadzeja taču kautko pārdot, lai tiktu pie augšā minetam lietam.</p>
             <p>Bet ko gan pārdot?</p>
             <p>Ha, vēl jau viņam bija mantelis, lai gan tāds padilis, tomēr rubuli jau varēs par viņu dabūt.</p>
             <p>Viņš piegāja nedrošiem soļiem pie bufetes un galvu paliecis uz priekšu, resno dzērienu pārdeveju jautaja:</p>
             <p>„Lūdzu, papa, vaj jūs negribētu atpirkt manu paletoju?"</p>
             <p>„Nē, es gan to nedarišu, bet tur tas, ar to melno bārdu nodarbojas ar tādām lietam. Ejat pie ta."</p>
             <p>Raimunds paklausija uz vietas rešņa padomam un piegāja melnbārdainam vīram klāt, klusu balsi sacidams:</p>
             <p>„Lūdzu, vaj jūs negribat pirkt manu paletoju?"</p>
             <p>„Kuru?"</p>
             <p>„To, kas man mugurā."</p>
             <p>„Ta? Un ko tad jūs paši darisat?"</p>
             <p>„Iztikšu tāpat."</p>
             <p>„Hm, – ārā auksts."</p>
             <pb/>
             <p>„Nekas, – man vajaga naudas."</p>
             <p>„To jau var domāt; bet cik tad jūs gribat par viņu?"</p>
             <p>„Nu, cik jūs solat?"</p>
             <p>„Rubli."</p>
             <p>„Vaj nebūs par maz?"</p>
             <p>„Nē, nē, drauģeli, naudas maz, – pielikšu vēl 20 kapeikas, bet tad vairak nē."</p>
             <p>„Dodat taču pusotra rubļa," Raimunds žēlu balsi sacija, man viņš maksāja 45 rubļus."</p>
             <p>„Manis pēc, velkat zemē, še ir nauda."</p>
             <p>Un, – vups, vups – Raimunds stāveja svārkos vien.</p>
             <p>Naudu saņēmis viņš nopirka tūliņ uzkožamos, pasauca pudeli alus un krietnu glāzi šņaba.</p>
             <p>Ai, un tas viss gāja viņam pie sirds.</p>
             <p>Bet resnais papus priecajās par Raimunda ēstgribu; seviški ari tas vīrs, kas no viņa bija nopircis augšā mineto drēbes gabalu.</p>
             <p>Beidzot viņš piegāja jaunajam vīram klāt un līdzcietigu balsi jautaja:</p>
             <p>„Kungs, jums gan tagad laikam klājas grūti?"</p>
             <p>„Tā ir," Raimunds atbildeja, „esmu bez darba, maizes un pajumta, un, jūs redzat, tagad ari puspliks!"</p>
             <p>„Vaj zinat ko, kungs, nākat man līdzi uz mājam. Man jūs žēl; še, velkat atkal savu mēteli mugurā. Izdzersim vēl pudeli alus no manas puses un tad iesim. Paraudisim, varbūt ka dabusat kādu nekādu darbu. Redzet, es gan esmu prasts vīrs, bet nevis bez sirds. Pēc amata esmu malkas skalditajs, ari apnēsatu drēbju uzpircejs, ja tādas gadās ceļā."</p>
             <p>„Tā, tā," Raimunds piemetinaja, paletoju atkal apvilkdams. „Es eju jums labprāt līdzi."</p>
             <p>„Hm, – man jūs patīkat, un es ari noģiedu, ka jums liktens devis briesmigus sitienus; bet nekas, lūkosim viņus nokratit."</p>
             <p>Un kad viņi bij vēl kādas glāzes iztukšojuši, tad tie atstāja zinamo pārdotavu un aizgāja uz Maskavas priekšpilsētas pusi un tad gāja pa lielo Maskavas ielu uz Jāņa vārtu pusi, kamēr tie nebija sasnieguši kādu pazemu māju, kurā viņi iegāja iekšā, un kuras sienās atradās uz ielas pusi tikai divi pamazi logi ar vienpusigiem, pašķībiem aizsegiem.</p>
             <p>Mājas sienas krāsu nevareja vairs lāgi pazīt, vaj ta bijusi zaļa, zila, dzeltena jeb ari brūna.</p>
             <p>Iekšā iegājuši, Raimunds redzeja, ka tajā atrodoties viņiem priekšā jau divi savada izskata tēviņi, kuri guleja uz pazemām bričkām, un krāca kā „deviņaču" tači.</p>
             <p>Raimunds sarāvās, kad viņš ieraudzija vienu no guletaju sejam, jo šis vīrs bija „Melnais Juris".</p>
             <p>„Nu, kungs," viņa atvedejs teica, „šis ir mans dzīvoklis. Še jūs varat būt droši; tur guļ mani sargi."</p>
             <p>„Tur, – tur," Raimunds gribeja laikam teikt," tur guļ kāds liels zaglis un laupitajs," bet netika pie tam, jo „Melnais Jurisv uzskatija Raimundu briesmigām, ziņkārigām acim, pie kam viņš uzlēca kājās, iesaukdamies:</p>
             <p>„Ah, kungs, vaj jūs esat še. Ļoti priecajos, ka es jūs atkal redzu! Jau toreiz zinaju, ka mēs atkal redzesimies kādu reizi un tas nu ir noticis. Labi, labi; varbūt ka es nu atkal nopelnišu kādu rubli, – vaj nē?"</p>
             <p>„Kapēc gan ne," melnbārdainais vīrs ērmotiem smaidiem iesaucās, „bet kungam pašam nav šinī reizē nekas pie rokas, teic ka esot plāni laiki."</p>
             <p>„Nu, tad pataisīsim tos biezakus, vaj nē, kungs?" Juris pret Raimundu pagriezies jautaja.</p>
             <p>„Varbūt gan," Raimunds paklusu balsi atteica.</p>
             <p>„Tā pareizi runāts," Mauris, jo tā sauca drēbju uzpirceju priecigu balsi sauca. „Kad cilvekam izmaniba, tad tas var visu panākt. Un mēs nu būsim četri. – Bet klausies, Juri, vaj tev nav kas pie rokas; dodi mums jel ēst un dzert. Esam tādi izsalkuši un noslāpuši."</p>
             <p>„Tādas mantas man, paldies laimei, ir diezgan."</p>
             <p>To sacijis viņš izņēma iz kāda maza skapeļa lielu gabalu ceptas cūku gaļas, maizi, un kas tas galvenakais bija, veselu pudeli šņaba.</p>
             <p>Raimunds stāveja kā sasalis.</p>
             <p>Kādā midzenī nu gan viņš bija iestidzis?</p>
             <p>Ka šīs mājiņas iedzīvotaji bija visi šaubigi tēviņi, – pat laupitaji, par to nebija ko šaubities.</p>
             <pb/>
             <p>Tomēr Raimunds izturejās pēc apstākļiem un neizrādija ne mazako riebjumu, kas viņa krūtis pildija.</p>
             <p>„Kungs, noģērbjaties un sēžaties pie galda, ēdat un dzerat pēc patikšanas. Uzskatat visu, ko jūs še redzat, kā savu īpašumu!"</p>
             <p>„Paldies," Raimunds paletoju novilkdams sacija. „Redzu, ka pie jums valda viesmīliba un brāliba."</p>
             <p>„Un tā vajaga būt," Mauris piemetinaja. „Nodeveju mūsu starpā nav. Nodevejus mēs neciešam, tos mēs pataisām par vienu galvas tiesu īsakus!"</p>
             <p>Raimunds sarāvās.</p>
             <p>Tomēr viņš piesēdās ātri pie galda.</p>
             <p>To pašu darija ari citi.</p>
             <p>Tikai ceturtais palika uz lāvočkas guļot.</p>
             <p>„Vaj neuzmodinasim ari Bubuli augšā," Mauris jautaja.</p>
             <p>„Lai viņš krāc vien, tam jau diezgan," Juris paskaidroja.</p>
             <p>Raimunds bija pirmais, kurš nogrieza gabalu gaļas un iesāka ēst, kamēr Mauris pildija šņaba glāses.</p>
             <p>Mauris pacēla pirmais glāzi, iesaukdamies:</p>
             <p>„Kungs, dzersim uz mūsu priecigo satikšanos un uz laimigo nākotni! Redzat, ja mēs turesimies uzticigi kopā, tad mums netrūks nekas, tad mēs dzīvosim priecigi un laimigi, tad mums netrūks naudas nekad!"</p>
             <p>„Dzersim!" Raimunds iesaucās.</p>
             <p>„Uz veselibam!" ari Juris piemetinaja.</p>
             <p>Un nu tie izdzēra vienu glāzi pēc otras, kamēr pudele nerādija dibenu.</p>
             <p>„Aha, vaj tad man tikvien!"</p>
             <p>Viņš uzcēlās un izņēma iz skapeļa vēl otru pudeli.</p>
             <p>Un nu tika ēsts un dzerts uz nebēdu.</p>
             <p>Galvas palika siltas un mēles svabadas.</p>
             <p>Seviški Mauris bija ļoti runigs.</p>
             <p>Starp citu viņš teica:</p>
             <p>„Redzat, kungs, pie mums gan tā nav, kā pie tiem lieliem kungiem, kur viss mirdz un spīd, bet par to nekas, pietiksim ari mēs. Apsolaties vien palikt mums par biedri, gan tad ari jums</p>
             <pb/>
             <p>klāsies labi. Būs ēdiens, būs dzēriens, būs ari nauda. Nu, ko sakat, kungs?"</p>
             <p>„Kur gan lai es eju?" Raimunds veiklu mēli atbildeja. „Ārā ir auksts un naudas gandrīz nekādas."</p>
             <p>„Labi," Mauris iesaucās, „no ša acumirkļa esam biedri! Viens un viens, kaut ari būtum vaj desmit. Tomēr pasaki man, draugs, vaj tev nav kāds bagats ienaidnieks?"</p>
             <p>„Ir gan," Raimunds atbildeja.</p>
             <p>„Hā, kā to sauc?"</p>
             <p>„Karpis," viņš atbildeja.</p>
             <p>„Ah," Juris iebrēcās. „Tas jāņem priekšā."</p>
             <p>Nu uzlēca ari kājās guletajs. Vīrs kā ozols un sarkans kā burkāns, tapēc viņa biedri to bija iesaukuši par „Sarkano". Viņš gan nebija tik izmanigs kā Juris, bet spēks tam bija kaulos kā lauvai. Viņa dūre bija cieta kā kaleja lielais āmurs un nagi tik stipri un asi, kā strūgu naglas.</p>
             <p>Šis nu ari pienāca pie galda, izdzēra uz rāviena pus pudeli šņaba un tad Raimundu uzskatidams ņirgadamies teica:</p>
             <p>„Sveiks, draugs! Dzirdeju visu! Labi, ka jūs mums esat piebiedrojušies! Esam vēl par maz, lielakus darbus izvest galā; domaju, ka tagad pietiks."</p>
             <p>„Pietiks, pietiks!" Mauris priecigu balsi iesaucās.</p>
             <p>„Tā tad pie Karpa!" Juris dusmigu balsi brēca. „Šis suns nav nekad mums turējis vārdu. Krāpnieks, nekas vairak! Zinu ari itin labi, kur stāv viņa naudas skapis, kā ari zelta un sudrabi lietas. Biju taču reiz viņa draugs un labā roka, bet tagad lieta ir citada. Tagad esmu gatavs viņu nožņaugt!"</p>
             <p>„Pie Karpa, pie Karpa!" visi sauca.</p>
             <p>„Pie Karpa!" Šis sauciens atkārtojās vairak reizes.</p>
             <p>Tikai viens starp viņiem bij satricinats līdz pat siržu pamatiem, tikai viens starp tiem domaja:</p>
             <p>„Kas gan es tagad esmu? Vaj es gan tagad neesmu prasts laupitajs un ļaundaris? Starp kādiem cilvekiem gan es esmu ticis! Vaj šo vīru rokas jau nav aptraipitas cilveku asinim? Kā nē, kā nē! Un vaj nu es neesmu tāds pats ka viņi? — Tiešam gan! Ak, un vaj es tagad neatrodos uz pazušanas sliegšņa? – Ja gan, – ja gan?" Un kas no viņiem tā domāja – bij Raimunds.</p>
             <pb/>
         </div>
         <div type="chapter">
             <head>32. nodaļa: Ielaušanās Karpa namā</head>
             <p>Kas A sacijis, tam jasaka ari B. Un tā nu bija ari ar Raimundu.</p>
             <p>Viņš vairs netika iz šo vīru nagiem vaļā.</p>
             <p>Tie tureja viņu savās cilpās.</p>
             <p>Viņi jau noģida, ka jaunajam vīram esot Rigā bagāti un spēcigi radi, un ka šiem aiz Raimunda muguras esot puslīdz droša paslēptuve; tapēc nu viņi to arvienu pacienaja, ēdinaja un dzirdinaja kā bites savu karalieni, pie kam viņi stipri vien pārrunaja un spriedeleja, kā gan vislabaki varetu pie mineta vīra mantām piekļūt, un galu galā nosprieda, ka, ja tik vien izrāditos par vajadzigu, Karpis esot nokaujams, jo tāds viltigs blēdis, kāds tas esot, neesot ilgi redzets pasaulē.</p>
             <p>Beidzot, kad viss bija pārlikts un nospriests, tad tika ari diena un stunda noteikta, kad uzbrukumam janotiek.</p>
             <p>Bet pirms tas notika, Raimunds dabūja iepazīties ar Maura, „Sarkanā" un Jura nedarbiem.</p>
             <p>Nepagāja gandrīz neviena nakts, kad viņi nebija kādu apzaguši, jeb ari kādas durvis uzlauzuši.</p>
             <p>Gan uzmanigā policija tiem bija reizu reizam uz pēdam, tomēr tai nekad neizdevās tos sagūstit. Tuvakajie kaimiņi gan pamanija un noģida, kas šie vīri ir par putniem un ar ko tie nodarbojas, bet uzdot viņus neuzdeva, pirmkārt jau tadēļ vien nē, ka viņi tos neaizskāra un viņu mantas bij veselas, bet otrkārt ari tadēļ, ka tie baidijās no šo ļaundaru atriebibas.</p>
             <p>Ak, un šinī mājelē bija paslēptas daudz mantas, kuras tie nevareja tūliņ pārvērst skaidrā naudā, bet bija jānoglabā izdevigakam laikam. Sevišķi zem grīdas atradās daudz un dažadas zelta un sudraba lietas, gan ķešas pulksteņi, gan zelta un sudraba riņķi un aproces, gan sudraba karotes un šķīvji; bet uz bēniņiem neganti daudz vadmalas baķu un drēbju vaj bez gala. Visus šos priekšmetus paslēpa kāda māksliga siena, kura gāja slīpi gar jumtu. Ar vārdu sakot, Raimunds bij iestidzis briesmigā laupitaju midzenī, no kura acumirklī viņš nevareja kļūt laukā.</p>
             <pb/>
             <p>Ar šaušalam viņš gaidija uz to dienu un stundu, kur ari viņam bij jaiet līdz uz laupišanu un pa daļai ari kā ceļa rāditajam Karpa namā.</p>
             <p>Viņš prātoja gan šā, gan tā izvairities no ši neapskaužamā stāvokļa, tak šim brīžam viņam vajadzeja palikt tur, kur tas bija.</p>
             <p>Ka Karpis esot ļauns un bīstams cilveks, to viņš zinaja, bet zinaja ari, ka šis apstāklis nemazina noziegumu, nemazina likuma pārkāpuma sekas.</p>
             <p>Tapēc viņš apņēmās izdevigā brīdī laisties lapās, nekā palikt par prastu laupitaju un labāki panest plikumu un aukstumu, badu un slāpes, nekā nozagt cita vīra naudu un mantu. Un lai gan viņš pats jau reizi bija uzbrucis Karpim, tomēr ta taču bija cīņa dienas laikā, un nevis laupišana, tapēc viņa gala spriedums bija:</p>
             <p>„Projam, projām no šiem tēviņiem, kuri tik briesmigi pārkāpj Dieva un cilveku likumus un padara tik daudz līdzcilvekus nelaimigus un izspiež tik daudziem rūgtas asaras! – Ja gan, - ja gan, mana sirds nevar to panest! - Un ko gan Adelina, ja es to vēl kādu reizi atrodu, sacitu, kad viņa dabūtu zinat, ka es esmu bijis prasts zaglis un laupitajs?"</p>
             <p>Tomēr Maurim un citiem nebija ne jausmas no Raimunda domamam.</p>
             <p>Viņi jau būtu to gabalu gabalos sakapajuši, kad viņi būtu zinajuši, kas aiz ši jaunā vīra ādas slējas.</p>
             <p>Beidzot atnāca baigā, nelabā diena un stunda. Ak un ar kādu rūpibu un uzmanibu nu tika viss sakārtots.</p>
             <p>Mūķizers uz muķizera tika izpētiti un rūpigi apskatiti. Naži pārbauditi un uzasinati. Laužamās dzeldzis norūditas un izmēģinatas, beidzot ari kādas pistoles pielādetas un paglabātas dziļajās ķešās u. t. pr. Ai, un Karpa namā nebija vis tik viegli iekļūt. Nama sēta bija stipra un vārti nakti aizslēgti, pa kuru ošņaja liels sirdigs, kodigs suns, nepielabinajams nesavaldams. – Par dienu tas stāveja pie ķēdes, bet nakti palaida viņu vaļa?</p>
             <p>Tikai tas apstāklis vareja veicinat viņu nodomu, ka Karpis apdzīvoja viens pats savu namu, izņemot viņa ķēkšu un kučeri, bet kurš reti naktis atradās mājās, mīledams satikties ar saviem draugiem un tad plītet.</p>
             <pb/>
             <p>Nakts bija tumša un auksta, kad visi četri vīri atstāja savu mitekli un devās uz Karpa namu.</p>
             <p>Un viņi līda kā čūskas uz priekšu, slēpdamies no laternu gaismas, kamēr nebija beidzot nokļuvuši pie minetā nama vārtiem.</p>
             <p>Par laimi Raimundam nebija piespriesta liela loma. Viņam vajadzeja stāvet uz vakti un dot caur mazu īsu svilpienu ziņu, ja tas ko šaubigu pamanitu.</p>
             <p>„Brikš, brakš atskaneja nakts tumsibā un rē, – vārti bija vaļā, bet nu ari Raimunda kājas, jo kad laupitaji bija iegājuši pa tiem sētā, tad jaunais vīrs devās, cik ātri vien spēja projām, lai gan pats skaidri viņš nezinaja, uz kuru pusi šis īsteni skrejot.</p>
             <p>Bet projām viņš bija.</p>
             <p>Kad tas viss bija noticis, tad suns ierējās: „vau!" bet ari tūliņ apklusa, jo Melnā Jura māksligā cilpa, kuru viņš zibeņa ātrumā apmeta tam ap kaklu, darija brīnišķigi savu pienākumu, jo suns izgrūda mēli un apklusa.</p>
             <p>Un nu tiem ceļš bija puslīdz brīvs.</p>
             <p>Vienas durvis atdarijās pēc otrām, jo laupitaju mūķizeri „strādaja" ļoti labi un „Sarkanā" roka bija tik veikla un stipra, ka vajadzeja domāt, ka viņš ar stiprajām durvju atslēgam spēlejoties.</p>
             <p>Beidzot viņi atradās Karpa „darbistabā", kurā stāveja neliels, naudas skapis un kuru nu „Sarkanajam" vajadzeja atmūķet, lai varetu piekļūt pie pasaules valdinieces – naudas.</p>
             <p>Šis darbs nu nebija vis tik vieglis, kā domajāms: skapja atslēgas, kā protams, bija māksligas un skapja sienas no biezam dzelžu platēm.</p>
             <p>Gan atskanēja reizu reizem: „kriks, kriks," bet durvis bija un palika cieti.</p>
             <p>Bet ak, šos paklusos, mazos krikšus bija ari dzirdejis pats Karpis, kurš turpat sāņistabā guleja un izkāpa lēnam un uzmanigi no gultas laukā, atslēdza lēnam durvis, pavēra tās lēnam drusciņ vaļā un skatijās, tikai ar vienu aci, pa durvju šķirbu savā darbistabā iekšā.</p>
             <p>„Tā," viņš klusu, klusu balsi murmināja, „taču zagļi un laupitaji un vēl veseli trīs. Ah, Melnais Juris ari atrodas starp</p>
             <pb/>
             <p>tiem, bet tie divi man ir sveši. Nu, nekas, nodošu viņus policejai! – Nē, – nē, man pašam varetu, sevišķi dēļ Melnā Jura izcelties nepatikšanas, tapēc rīkošos pats uz savu roku, un šiem nebēdniekiem būs jaatzīst, ka Karpis nav vis muļķis un ka viņam vēl spēka diezgan. Un vaj tad es liku par velti pagatavot māksligos kekšus, atsperigos riņķus un āķus.</p>
             <p>Nākat nu šurpu, māksligie daikti, kuri man maksā tik dārgu naudu un darat savus pienākumus!"</p>
             <p>To teicis viņš paņēma iz kāda kakta garas, tievas dzelžu kārtiņas, kuru vienā galā atradās ieapaļas spīles, jeb labāk sakot riņķi, kuri caur kādu atsperi atvērās, bet tad, kad kārti pievilka, tie aizdarijās paši cieti, bet tā, ka neviens tos nevareja vairs attaisit, kas nezinaja viņu slepenās ietaises.</p>
             <p>Karpis nu izbāza trīs šādas kārtiņas, gar grīdu, pa durvim laukā, un, – tā ka laupitajiem bija muguras uz zinamo durvju pusi, tad tie nepamanija Karpa daiktus, kuri lēnam pielīda, kā vēžu spīles, pie viņu kājam, un, – bauc, – „Sarkanais" nokrita gar zemi, tāpat ari tūliņ pēc tam Mauris, jo viņu kājas bija ieslēgušās dzelžu riņķos, tas ir abas vienā, tā ka bija jakrīt zemē, vaj gribēja, vaj negribēja. – Tikai Jurim izdevās no ši briesmigā pārsteiguma izvairities un viņa kājas palika brīvas.</p>
             <p>Viņš ieraudzija Karpi un pielēca tam kā tīģers klāt, uzsaukdams:</p>
             <p>„Mirsti, suns!" pie kam viņš iegāza tam ar laužamo dzelzi tādu spērienu pa galvu, ka tas nokrita uz vietas zemē, neizrunajis ne vārdiņa.</p>
             <p>„Domaju, ka pietiks!" Melnais Juris paklusu balsi iesaucās. „Dusi nu saldi uz visiem laikiem! - Mana dzelzs nevīlās pie taviem upuriem un nevīlās ari tagad pie tevis paša!"</p>
             <p>Šos vārdus izgrūdis, viņš steidzās pie saviem biedriem un iesāka mēģinat atsvabinat viņu kājas, bet viņa pūliņi palika iesākumā gluži veltigi. Šinī acumirklī bija sētā dzirdamas vairak balsis un kāda dobja balss sauca:</p>
             <p>„Kas tad te?!" Vārti vaļā, suns nožņaugts! He, ļautiņi, ļautiņi, te nu labi vairs nav!"</p>
             <p>Juris dzirdeja skaidri šos vārdus.</p>
             <pb/>
             <p>Viņš nopūlejās visadi dabūt riņķus nost no savu biedru kājam, bet viņa pūliņi kā palika, tā palika bez sekmēm.</p>
             <p>„Juri, ņemi taču lielās bleķi griežamās šķēres un padodi man tās, varbūt ka man izdosies pārgriezt sasoditos riņķus."</p>
             <p>Ja gan, tur jau guleja uz grīdas īsas, bet resnas, dzelzi griežamās šķēres, kuras nu izlietoja „Sarkanais" sev un savam biedrim Maurim par labu; jo kad viņš tajās bija iekampis zinamos riņķus, tad tie pārsprāga pušu kā sakaltušas klūdziņas.</p>
             <p>Laupitaji nu gan bija svabadi, bet nama durvim tuvojās vairak vīri, kurus tiklabi naktssargs, kā ari Karpa kučeris, uz ātru roku bija sadabujuši un nu spiedās namā iekšā, kādu laterni turēdami augsti gaisā.</p>
             <p>Nu gan vajadzeja domāt, ka laupitaji cirtisies gūstitajiem pretī un mēģinas, izsisties tiem cauri; bet to viņi nedarija nebūt, turpreti viņi palika mierigi stāvot viesu iztabas vidu un gaidija uz ienācejiem.</p>
             <p>„Aha, tur jau viņi stāv", naktssargs stipru balsi brēca. „Ļaudis, ņemat nu tos cieti, – ņemat cieti!"</p>
             <p>Un tanī pašā acumirklī laupitaji bija ieslēgti no visām pusem.</p>
             <p>„Padodaties!" naktssargs sauca. „Pretimturešanās jums veltiga;  mēs esam kādi 12 un jūs tikai trīs!"</p>
             <p>„Taisniba vecais, taisniba", „Sarkanais" atbildeja: „bet lika drusciņ pagaidit!"</p>
             <p>Šos vārdus izgrūdis, viņš sagrāba divus tuvakajos vīrus pie krūtim, pacēla ātri tos gaisā un tad grieza viņus riņķi, kā vēja dzirnavu spārnus, bet kuru kājas nu nogāza gandrīz visus gūstitajus zemē.</p>
             <p>Un tā nu izcēlās uztraukums un sajukums visu starpa, un kamēr naktssargs un viņa palīgi sajēdza, kas gan notiekot, laupitaji jau bija pazuduši, un jau pēc kādām minūtēm viņi atradās atkal savā mitekli, kamēr viņu ķēraji, uzcēlušies no zemes augšā, skatijās cits citam acīs sajukuši un dusmu pilni.</p>
             <p>Beidzot viņi uzmekleja Karpi, kurš vēl arvienu gulēja uz grīdas vienās asinīs un kuru „Melnā" laužamā dzelzs bija nogāzusi zemē.</p>
             <p>Viņi to iecēla gultā un viens no tiem devās pēc ārsta, jo Karpa vāts bija liela un bīstama.</p>
             <pb/>
         </div>
         <div type="chapter">
             <head>33. nodaļa: Svešumā</head>
             <p>Lai gan Liepaja nav nezin cik tāļu no Rigas un lai gan abās pilsētās runā tās pašas valodas un lai gan viņas stāv zem viena un ta paša ceptera, tomēr ta vietiņa, kur cilveks dzimis un uzaudzis, pavadijis savu bērnibu un jaunibu un tad piedzīvojis priekus kā bēdas, laimi kā nelaimi, baltas kā nebaltas dienas, ta viņam paliek mūžam svēta, dārga un mīļa, pie tās paliek viņa sirds sieta līdz beidzamam dvašas vilcienam, līdz kapa malai.</p>
             <p>Tomēr cilvekam jāpadodas daudz reizes likteņa varai.</p>
             <p>Viņam jādodas no savas šūpuļa vietiņas projām svešumā.</p>
             <p>Tā nu bija noticis ari ar Amuru un viņa mazo familiju, kura, kā mums jau zinams, sastāveja no viņa sievas un audžu meitas, Adelinas.</p>
             <p>Visas trīs personas nevareja iesākumā nekādejadi aprasties ar Liepajas dzīvi, lai gan ši pilsēta pieņēmās, acim redzot, diženumā un košumā un caur jaunām, dažadām ietaisem, kā ostu, dārzu „kurhausi", viņas iemītnieki nāca arvien vairak pie pārticibas un bagatibas. – Tomēr viņu sirdis bija un palika sērigas un drūmigas. Taču vēlaki, kad Amurs bija iesācis atkal strādat un iesāka iepazīties ar saviem amata biedriem un kaimiņiem, kad darbs netrūka un viņa veikals paplašinajās vaj ar katru dienu, tad, – tad atgiezās viņa sirdī jauns drošums un pašpaļāviba, jauna ceriba un jauns dzīves prieks. Ari viņa sieva palika dienu no dienas žirgtaka un omuligaka. Tikai Adelinas sirds pildijās sērām un tumšām skumjam.</p>
             <p>Ja gan, – cilveks var pazaudeto mantu, zeltu un sudrabu atkal iegūt, bet pirmo, svēto mīlestibu, kuru daudz reizes bārgais liktens izārda, viņš nevar vairs nekad atdabūt atpakaļ, lai gan sirds vārgst, bēdajas un skumst.</p>
             <p>Ari skaistā Adelina domaja, ka ar viņas mīlestibu uz Raimundu ejot uz beigām un ka viņas jaukās, saldas ceribas esot bijušas veltigas.</p>
             <p>Ziema pagāja un mīliga, jauka pavasara saulite smaidija atkal pār Liepaju un viņas apkārtni, pār jūru, kā sauszemi un visa daba atmodās uz jaunu dzīvibu, jaunu krāšņumu un pildija cilveku bērnu sirdis uz jaunu ceribu un līgsmibu, tikai Adelina kā</p>
             <pb/>
             <p>nevareja tā nevareja būt laimiga. Viņai trūka viņas sirdsdraugs, Raimunds, kas, kā likās, bija ieņēmis viņas sirdī vietu uz visiem laikiem.</p>
             <p>Ak, un kad citi Liepajas iedzīvotaji devās atklātajā pilsētas dārzā izpriecaties un noklausities jaukajās muzikas skaņas, tad Adelina aizgāja daudz reizes, viena pate, uz jūrmalu, noskatijās ilgi ilgi uz zilzaļgano klajumu. Un kad kādu reizi jūra trakoja, triekta no vētras, tad viņa murminaja:</p>
             <p>„Ak, Kungs, tā iet manas bēdas pār manu galvu, kā šie augstie vilņi cits pār citu!" Un kad jūra bija rāma un izskatijās kā nepārredzama zilzaļgana pļava, tad viņa sērojās:</p>
             <p>„Ak, cik plaša, brīnišķa un krāšņa Dieva lielā radiba, cik nesaprotami viņa darbi, tikai mana no bēdam saēstā sirds nav ne ūdens piliena, ne smilšu graudiņa vērts."</p>
             <p>Protams, ka Adelina, tagadejā Liepajas pērle, nevareja vis ilgi palikt apslēpta ļaužu acim un drīz vien gandrīz visi šīs pilsētas iemītnieki runāja par šo svešo skaistuli, par šo debešķigo būti, lai gan neviens neredzeja viņas sirdsēstus un bēdas.</p>
             <p>Un daudz, daudz jaunu vīrešu sirdis pukstēja viņai preti.</p>
             <p>Daudz godāti, turigi vīri vēlejās iegūt viņas sirdi un roku.</p>
             <p>Tomēr Adelina prata arvienu no viņiem izvairities, jo viņa bija stipri pārliecinajusies, ka cilveks varot tikai vienreiz mūžā patiesi mīlet.</p>
             <p>Un kad viņas vecaki reizu reizem sacija:</p>
             <p>„Adelina, ko tu gan piegaidisi, kapēc tu neeji ne pie viena, tad viņa sēru, laipnu balsi atbildeja:</p>
             <p>„Man jau ir brūtgans, uz kura ierašanos es gaidu katru dienu." – Un kad tēvs vaj māte piemetinaja, ka Raimunds taču nevarot vairs būt dzīvs, tad viņa paskaidroja:</p>
             <p>„Par to nekas. Ja nekļūšu še virs zemes ar viņu salaulāta, tad taču debesis; tikai japaciešas, kamēr ari es tieku uzņemta lielajā miera un prieka valstī."</p>
             <p>Raudat gan viņa vairs neraudaja, jo pār viņas skaistajiem vaidziņiem bija diezgan ritejušas žēluma un skumju asaras, tikai sirds, – ja sirds sajuta smago bēdu nastu, tikai viņas dvēsele peldēja pa nezinašanas skumju viļņiem.</p>
             <pb/>
             <p>Bet ari Raimunds staigāja ap šo pašu laiku pa smagiem krusta ceļiem.</p>
             <p>Ari viņš bija atstājis Rigu un aizkūlies uz Jelgavu, meklēt tur sev kādu vietu un mēģinat nopelnit ar godu mīļo dieniško maiziti.</p>
             <p>Bet ko viņš Jelgavā mekleja, to viņš tur neatrada, lai gan viņš pieteicās pie visiem bagatakajiem tirgoņiem un lūdzās šo uzņemt savos veikalos; bet lielakā daļa no tiem paskaidroja un atbildeja :</p>
             <p>„Balzama kungs, kā gan tas nākas, ka jūs meklējat pie mums jelgavniekiem vietu, kad taču jums Rigā tik bagāts tēvs un kurš taču tiek no mums un daudz citiem cienits un godāts, – laikam jūsu svārkos būs kādi paslēpti laukumi.</p>
             <p>Beidzot viņam taču „laimejās" dabūt darbu uz kādu malkas placi par malkas krāveju un zāģeri. Viņa alga gan nebija liela, taču no bada viņam vairs nebija jabīstas, lai gan rokās metas tulznas un pirmā āda pazuda no tām kā rīta rasa.</p>
             <p>Bet ko darit?</p>
             <p>Bija jastrādā.</p>
             <p>Smalkais Rigas tirgoņa Balzama dēls, bija palicis Jelgavā par algadzi, par malkas krāveju, un dažs labs nicinašanas vārds tam bija pacietigi jānorij un jāpanes daži nepelniti pārmetumi un rupjibas, kad viņš nevareja tik ātri darbu pabeigt, kā viņa norūditie, nocietinajušies biedri, kuriem malkas kraušana asīs bija nieks.</p>
             <p>Bet ko lai citu gan viņš iesāktu?</p>
             <p>Rigā gan viņš būtu varbūt vieglaki cauri kūlies, bet viņš bijās no laupitaja Maura un viņa biedriem dēļ tam, ka tas bija toreiz no viņiem aizmucis, kad tie ielausās Karpa namā.</p>
             <p>Ari pār Jelgavu smaidīja pavasaras saulite, bet mīligais ziedonis gāja viņam bez priekiem un gavilem garam, viņš no ta maz ko dzirdeja un redzeja, jo viņš strādaja un svīda dienu no dienas uz malkas placi, liedams karstus sviedrus.</p>
             <p>Bet ari viņš nevareja aprasties ar Jelgavas dzīvi.</p>
             <p>Viņam izlikas ta vienmuļiga un par daudz klusa.</p>
             <p>Svētdienās gan viņš mēģinaja uzjautrinaties, bet kur un ar ko?</p>
             <p>Tapēc viņš pavadija savu laiku svētdienās pa lielakai daļa mājās.</p>
             <pb/>
             <p>Bet lai nu gan tas viss tā bija un gāja, tomēr viņš vēl nezaudeja ceribu, ka vēl nākšot laiks, kurā viņa bēdas un grūtumi pārvērtišoties par priekiem, kurā tas būšot atrast savu Adelinu un to vedišot pie laulibas altara.</p>
             <p>Vakaros viņš skatijās daudz reizes uz zvaigznem un kad viņam izlikās, ka kāda mirdzot spožaki un košaki, kas ari patiesibā tā bija, tad viņš klusu balsi iesaucās:</p>
             <p>„Ta ir mana Adelina, mana zvaiznite, mana vienigā ceriba."</p>
             <p>Un kad spožais mēness uzlēca un savu ceļu klusi staigadams apsudraboja ari Jelgavu un viņas apkārtni, tad viņš tajā noskatidamies daudz reizes murminaja:</p>
             <p>„Mīļais mēnes, aiznesi manai līgaviņai no manim daudz, daudz labu vakaru, un pasaki viņai, ka es pēc tās ilgojas dienā kā nakti un ka es viņas dēļ sērojos katru acumirkli."</p>
             <p>Un tā tas nu gāja dienu pakaļ dienai, vienos grūtumos, vienās bēdās.</p>
             <p>Beidzot viņa liktenis drusciņ uzlabojās.</p>
             <p>Kādā svētdienā viņš satika nejauši kādu Rigas ekspresi, ar kuru viņš ielaidās valodās. Un kad viņš ievaicajās, kā nu pa Rigu labi ejot, tad ekspresis viņam atbildeja:</p>
             <p>„Tagad mums eksprešiem sviežas pa Rigu gluži labi. Latvieši svinēs drīzakā laikā lielus dziesmu svētkus un mums nu ir darba pilnas rokas. Dažu dienu nopelnam pie trīs rubļiem, uu tas ir daudz priekš mums vienkāršajiem ļautiņiem."</p>
             <p>Raimunds klausijas.</p>
             <p>Trīs rubuļi par dienu, kutinaja viņa ausis.</p>
             <p>„Vaj es ari nevaretu iestāties eksprešos?" viņš jautaja.</p>
             <p>„Kapēc nē?" atbilde skanēja.</p>
             <p>Tādu smuidru vīru, kāds jūs esat, mēs jau labprāt uzņemsim savā biedribā.</p>
             <p>Nākat man tikai tūliņ līdzi uz Rigu; ko jūs te murkšat pa Jelgavu, kur neka nav?"</p>
             <p>„Esmu gatavs braukt jums līdzi uz Rigu. Pēc kādām stundam būšu gatavs doties ar jums ceļā."</p>
             <p>„Labi", ekspresis piemetinaja.</p>
             <p>„Jūs nekad nenožēlosat, paklausijuši maniem vārdiem."</p>
             <p>Un tā nu ari notika.</p>
             <pb/>
             <p>Pēc kādām dienam mēs redzam Raimundu eksprešu drēbēs ģērbušos ejam pa Rigas ielam un izpildidam savus uzdevumus un pienākumus.</p>
             <p>Viņš nu ari vairs nekaunejās ne no viena pazīstama, bet tureja galvu stingri aukšā.</p>
             <p>Viņš bija pārliecinajies, ka darbs saldina un kuplina dzīvi, ka darbs grezno un puško cilveku, un ka pareiza pienākumu izpildišana dara viņu par brīvu, tā sakot, ne no viena neatkarigu vīru.</p>
             <p>Un kad latviešu lielie, vispārigie dziesmu svētki bija klāt tad – tad, lai gan viņam bija rokas darba pilnas, tomēr tam bija izdeviba dzirdet burvigās, milzigās dziesmu skaņas, redzet neskaitāmus Latvijas ozoldēlus un neskaitāmas liepu meitas, apbrīnot daiļos augumiņus un ievērot viņu izturibu.</p>
             <p>Savadas jausmas ieviesās viņa krūtīs un viņa iekšejais cilveks pieņēmās spēkā un kuplumā.</p>
             <p>Viņš noģida, ka ari vienkārši ļaudis varot būt laimigi, ja viņi tikai nav sliņķi, mīļo darbu un cienī visu to, kas daiļš un cēls, jauks un labs.</p>
             <p>Viņam nokrita, kā zvīņi no gara acim.</p>
             <p>Viņš nu bija pilnigi pārliecinajies, ka tikai caur izglītibu, darbu un krietnu cenšanos uz visu labu, cilveks varot kļūt pie laimes, kuru bagatnieku un mīkstaudzinatu namos neatrodot u. t. pr.</p>
             <p>Un kad dižanie svētki bija beigušies, tad Raimunds sajuta, viņa krūtīs bija ieviesies jauns drošums, jauna ceriba, jauna pašpaļāviba. Viņš domaja:</p>
             <p>„Kamēr es vien varešu strādat, tikmēr man nav jabīstas no trūkuma un bada, no plikuma un aukstuma, no posta un pazušanas. Un kad es atradišu kādu reizi savu karsti mīļoto Adelinu, tad es viņai teikšu to pašu. Un es zinu, ka viņa priecasies par maniem vārdiem.</p>
             <p>Ar vārdu sakot, caur latviešu vispārigiem dziedašanas svētkiem Raimunds bija piedzimis no jauna, tas ir: viņš bija no viņiem iemantojis veseligus, dzīvus uzskatus un viņa dvēsele bij tapusi izglābta, tapusi vesela.</p>
             <p>Visa pasaule izlikās tam kā skaists Dieva dārzs, pie ka viņš domāja, ka visi cilveki esot tikpat laimigi, kā šis.</p>
             <pb/>
             <p>Pēc liekiem draugiem ari sirds tam vairs nekārojās.</p>
             <p>Viņa vienigais draugs bija un palika viņa darba biedris Briedis, kas viņu bija uzaicinajis pārvietoties no Jelgavas uz Rigu, un kurš jau vairak gadus atradās eksprešu sabiedribā, tapēc nav ari jabrīnas, ka viņš bija izmanigs kā lapsa, bet bez viltiem kā balodis.</p>
             <p>Un kad dziesmu svētki bija nosvineti un laucinieki atstājušu veco sirmo Rigu, tad Briedis sacija: </p>
             <p>„Vaj dzirdi, Balzam, dosimies nu uz Majoriem, tur nopelnisim daudz vairak nekā Rigā."</p>
             <p>„Labprāt iešu tev līdzi," Raimunds atbildeja," kopā, tāpat kā līdz šim, tu esi goda vīrs un es varu paļauties uz tevi visos laikos."</p>
             <p>Un nu pēc maz dienam viņi atstāja Rigu un aizbrauca uz Majoriem, ceredami tur atrast papilnam darba un peļņas.</p>
         </div>
         <div type="chapter">
             <head>34. nodaļa: Svešas mīlestibas valgos</head>
             <p>Raimunds un Briedis bija Majoros iekortelejušies pie kāda mājas īpašnieka uz bēniņiem, par ko tiem bija saimniekam jāmaksā 2 rubļi par mēnesi.</p>
             <p>Gultas viņiem nebija, bet tie guleja tāpat uz salmiem, tomēr viņi bija laimigi un priecigi savā savtibā, jo darba un pelņa tiem netrūka, un tā ka viņi dzīvoja sātigi un gausi, tad naudiņa krājās ar katru dienu. Tikai Raimunda sirds iesāpejas katru reizi, kad viņš domāja par Adelinu, savu pazudušo līgaviņu.</p>
             <p>Bet lai nu būtu kā būdams, viņi būtu vēl ilgi laimigi un priecigi dzīvojuši kopā, ja kautkas nebūtu atgadijies, kas Raimunda sirdi satrīcinaja līdz pat pamatiem un viņa dvēseli nospieda vaj līdz pat zemei; jo kādā dienā, kad viņam bija jaaiznes kāda no viena kunga iedota vēstule kādai dāmai, viņam bija jaiet garam kādai glītai mājai, uz kuras verandas sēdeja kāda jauna skaista, gaišās vasaras drēbēs ģērbusies kundze, kura, kad viņa ieraudzija garamejošo ekspresi, tūliņ uzcēlās kājās un maigu mīligu balsi sauca:</p>
             <pb/>
             <p>„Ekspres, vaj jums laika un vaj varat nākt man pakalpot uz kādām stundam?"</p>
             <p>„Tūliņ, augstcienitā kundze, – pēc maz minutem būšu atpakaļ un padarišu visu, ko vien jūs vēlaties," Raimunds atbildeja.</p>
             <p>„Ļoti labi, es gaidišu," kundze piemetinaja.</p>
             <p>Bet kad Raimunds bija atnācis atpakaļ, tad skaistai dāmai iepretim sēdeja kāds vecs, sirms kungs, ļoti cieniga izskata un kurš uzskatija Raimundu pētijošām acim.</p>
             <p>„Lūdzu, ekspres, nākat man līdzi, man še vēl daudz uu dažadas lietas nekārtibā, palīdzat tās man iekārtot," kundze uzceldamās teica, uu kura nu glīto ekspresi veda iekšā, iedama pate tam pa priekšu.</p>
             <p>Gan še nu nebija visai daudz kas darams, tomēr Raimundam vajadzeja te palikt kādas stundas pie kam daiļa kundze viņam šur un tur piepalīdzeja, par ko jaunais vīrs ne mazumu brīnijās.</p>
             <p>Beidzot viņam bija jaienes guļamistabā kāda maza atzveltne un tad bija darbi padariti pie kam skaistā kundze viņu uzskatija pētijošām acim un tad maigu balsi jautaja:</p>
             <p>„Sakat man taču, kur gan jūsu dzimtene?"</p>
             <p>„Rigā."</p>
             <p>„Un kā jūs sauc?"</p>
             <p>„Raimunds Balzams" ekspresis atbildeja.</p>
             <p>Jaunā kundze iebrēcās un tad aizgrābjošu balsi sauca:</p>
             <p>„Raimund, Raimund, vaj tu esi še?! – Raimund, manas dvēseles lolojums! – Ja gan, ja gan, tu esi patiesi Raimunds, manas sirds auklējums, mans vienigais prieks un ceriba, Raimund — tu manu zvaizne, mana saule! Piedodi, piedodi, mans vienigais, ka es toreiz Peterburgā tik briesmigi apgrēkojos pret tevi un dzinu ar tevi tik briesmigus jokus!"</p>
             <p>Raimundam nokrita kā zvīņi no acim.</p>
             <p>Viņš nu vēl tikai pazina savas briesmigās labdares un gribeja doties tūliņ pa durvim laukā, minetā kundze satvēra to aiz drēbem, paklusu balsi saukdama:</p>
             <pb/>
             <p>„Paliekat še, paliekat še, man jums daudz, daudz kas jasaka!"</p>
             <p>Bet Raimunds, gribedams no minetās kundzes rokam izvairities, atteica:</p>
             <p>„Kundze, es jūs nemaz nepazīstu, – ļaujat man iet!"</p>
             <p>„Ha, jūs gribat tikt no manis vaļā!" skaistā būte sauca. Nē, nē, – es jūs turešu cieti visiem spēkiem!"</p>
             <p>Raimunds gribeja atbildet, bet minetā kundze klusu balsi sacija:</p>
             <p>„Klusu, klusu ! Mans greizsirdigas vīrs atrodas mūsu tuvumā un ja viņš dabūtu zinat, ka es jūs mīlu, tad ta būte mana lielaka nelaime, ja – pat nāve."</p>
             <p>Lai gan viņš stāv jau ar vienu kaju kapā, taču viņš viltigs kā lapsa un gudris kā čūska."</p>
             <p>„Kundze, tad jau jūsu pienākums ir, būt uzticigai savam laulātam draugam un nemīlet nevienu citu."</p>
             <p>„Ak, man dārgais Raimund, nerunā jel par šādām lietam, kuras nav vairs izlabojamas.</p>
             <p>Raimund, mans vienigais, atnākat vakarā šurpu un paslēpjaties tur viņā dārza stūrī, kur ari es ieradišos izdevigā brīdī; man jums daudz, daudz ko pateikt, daudz ko sūdzet un daudz ko nolūgties. Lūdzu, sakāt man taču, vaj jūs nāksat?"</p>
             <p>Raimunds kluseja.</p>
             <p>„Runajat taču un sakāt man, vaj jūs nāksat?"</p>
             <p>Bet Raimunds kluseja vēl arvienu. – Un viņš patiesi nezinaja ko uzmācigai kundzei atbildet. Beidzot viņš teica:</p>
             <p>„Kundze, es bīstos, ka jūs nepadarāt man galu. Pēterburgas notikumi stāv man vēl dzīvā atmiņā. – Pēterburgas notikumi liek man domāt, ka jums ļauni nodomi ar mani; tapēc palikšu labāki mājās."</p>
             <p>„Nē, nē, – mans dārgakais, es zvēru, ka es tev neaizskāršu ne mata; – ko es toreiz dariju, to dariju aiz nebēdibas un pārgalvibas, bet ari aiz bailēm no sava vecā greizsirdigā vīra, kurš nekad nav varejis apmierinat manas jūtas, jūtas, kuras piepilda sievas sirdi, dvēseli un miesu."</p>
             <p>„Bet kapēc tad jūs viņu precejāt?" Raimunds jautaja.</p>
             <p>„Ari aiz pārgalvibas un trakulibas!" - jaunā sieva paskaidroja. „Kad jaunie Pēterburgas firsti un grafi kavejās mani apprecet, </p>
             <pb/>
             <p>tad ņēmu šo veco kauci, šo miljoneru, gribēdama visiem garlaicigajiem preciniekiem saspītet. Gan man nevajadzeja bagatibas, jo es pate esmu miljonere un tas skaistais, lielais nams, kurā jūs toreiz pavadijāt ar mani tik jaukus, neaizmirstamus brīžus, pieder vienigi man, un bez tam uz vairakām bankām stāv nogulditi veseli miljoni, taču mana pārgalviba padarijusi mani nelaimigu, un mana sirds slāpst un deg pēc mīlestibas. Apžēlojaties jel par mani, un nākat vakarā, kad krēsla sāks apklāt visas malas, uz kluso no ceriņiem un jasminam paslēpto dārza stūriti.</p>
             <p>„Es nākšu" Raimunds tiko dzirdošu balsi atbildeja.</p>
             <p>„Pateicos jums par solijumu," kundze trīcošu balsi sacija, pie kam viņai iemirdzejās prieka asaras acīs, kamēr ap viņas košajām lūpam noriņķojās saldi, mīligi smaidi.</p>
             <p>Raimunda sirds iekarsās, un viņš domaja.</p>
             <p>„Janāk, – janāk! – Es jau nevaru citadi, kā janāk!"</p>
             <p>Šinī acumirklī bija dzirdami priekšnamā vīriešu soļi.</p>
             <p>Skaistā kundze sarāvās un Raimunds iznāca ātri ārā iz guļamistabas.</p>
             <p>Bija ari laiks, jo vecais kungs parādijās uz zāles sliegšņa un uzskatija Raimundu platam acim, pie kam viņa seja izskatija dusmiga.</p>
             <p>„Vaj vēl neesat gatavi?" viņš paskarbu balsi jautaja."</p>
             <p>„Es esmu galā ar saviem darbiem; gaidu uz savu algu," Raimunds izvairidamies atbildeja.</p>
             <p>„Valine, samaksā taču ekspresim par darbu!" vecais kungs sauca.</p>
             <p>„Tūliņ, tūliņ," viņa sieva atsaucās iz guļamkambara, pie kam ta iznāca ātri laukā, turedama naudas maku rokā, un Raimundam garam iedama vēsu balsi teica:</p>
             <p>„Ekspres, nākat uz verandu, es jums samaksašu par darbu!"</p>
             <p>Abi izgāja ārā, kamēr viņas vīrs palika turpat.</p>
             <p>Bet kad viņi bija  ārā, tad Valine iespieda tam saujā vairak 100 rubuļu gabalus, piezīmedama:</p>
             <p>„Ņemi šo mazo zumiņu, kā liecibu, ka es tevi mīleju no sirds un dvēseles, ka es sapņoju ari dienas laikā par tevi, tu mans vienigais. Bet nu ej tagad, ej, un neaizmirsti kluso dārza stūri. Ņemi ari šo atslēgu no dārza mazajiem sāņvārtiņiem; turēdama - tikai</p>
             <pb/>
             <p>nāci, nāci un apmierini manu sirdi, manu prātu un manu iztvīkušo dvēseli!"</p>
             <p>Raimundam reiba visi prāti, tomēr viņš atbildeja:</p>
             <p>„Nākšu, – nākšu!" To sacijis, viņš aizgāja ātriem soļiem projām, lai varetu pie laika nopirkt jaunas, glītas drēbes un veļu un tad, – tad...</p>
         </div>
         <div type="chapter">
             <head>35. nodaļa: Uz jūras viļņiem</head>
             <p>Diena gāja uz beigām, Valina sēdeja ar savu vīru uz verandas.</p>
             <p>„Un tu gribi jau atkal iziet, vecais kungs paskarbu balsi jautajā, labi Valina, es pavadišu tevi."</p>
             <p>„Nē, nē, – mans mīļais, grafiene N. grib viena pate satikties ar mani."</p>
             <p>„Tā, tā, – bet kad tad tu būsi atpakaļ?"</p>
             <p>„Stundu nevaru nosacit; bet es mēģinašu, cik ātri vien varedama, būt atkal pie taviem sāniem. Un tad es atklāšu ari tev viņas noslēpumus."</p>
             <p>„Vaj tu nevari iet tūliņ, tad tu varesi būt ātraki atkal pie manis, tu mana saldā, dārgā sieviņa."</p>
             <p>„Nē, mans mīļais, drusciņ vēlaki; bet kamēr es uzposišos, tikmēr pienāks ari īstais laiks."</p>
             <p>„Tā, tā," vecais kungs ierūcās, kamēr Valina uzcēlās un iegāja savā buduārā, lai varetu apvilkties visdārgakās un skaistākas drēbes, un aplikties pērles; briljantus un dimantus, lai tie spilgti vizuļotu mēneša gaismā un lai viņa pate varetu stāties cieniga priekšā graf..... ko es saku? — grafienei – – nē, – ne,– savam luteklim, savam Raimundam, kuru ta bija apņēmusies apburt uz visiem laikiem un nelaist viņu vaļā ne par kādu upuri. - Un kad viņa bija galā ar savu tualeti, tad viņa paskatidamās lielajā, dārgajā spogulī murminaja:</p>
             <p>„Esmu skaista, esmu skaista; - mans skaistums viņu apmānīs un apburs: – mans skaistums liks man šinī nakti baudit debešķigus priekus, neizsakamu saldu laimi! – Ai, Raimund, Raimund, – kas tu esi manās acīs tas visskaistakais vīrs pasaulē, tev būs šinī</p>
             <pb/>
             <p>naktī duset pie manas ātri pukstēdamas sirds, duset manās rokās, kuras tevi apkamps, ar lielu, stiprumu mīlestibas kampienu, un šinī naktī būs tavām lūpam saspiesties kopā ilgi, ilgi, – kamēr mūsu dvēseles līgosies un šūposies pa mīlestibas viļņiem. Ja, ja, – brūtes gulta jau stāv gatava, puškota ar rozem, lefkojām un palmām. Ai, nu viss, viss ir gatavs, kas mūs paslēps skauģu acim, un neviens neredzes mūsu laimes paslēptuvi, neviens neredzes, mūsu laimes un prieku šūpuli; kas mūs šūpos un iemidzinās un ievadīs saldajos mīlestibas sapņos! – Raimund, – Raimund, nāc tikai, nāci šinī naktī pie savas Valinas!"</p>
             <p>Un viņa bija ģērbusies zilās zīda drēbēs, kuras bija izrotatas dārgiem smalkaudumiem un šķidriem caurspīdošiem pārvelkamiem un ap kuru apkakli un krūšu vietu mirdzeja briljanti un dimanti. Un kas šinī acumirklī iedrošinatos teikt, ka Valina nebūtu skaista, ja skaistākā sieva pasaulē, tas būtu patiesi izsacijis prastākos melus un būtu noziedzies pret skaistuma garšu un viņas likumiem.</p>
             <p>Beidzot Valina aplikās ap sevi patumšu, vieglu segu, un tad savu veco vīru uzmeklejusi, tam mutites iedevusi, atstāja liegiem soļiem savu mitekli Majoros, un iegriezās kādā sāņceļā.</p>
             <p>Bet tiklīdz viņa bija aizgājusi, vecais kungs, viņas vīrs murmināja:</p>
             <p>„Čūska, čūska, – tagad es vēl tikai mācos pazīt viņas raksturu. – Ha, skaista gan viņa ir, bet sirds, – sirds tai ir melna, kā darva! Kapēc viņa gan neņem mani līdzi? – Nu, pagaidi vien, – no šīs stundas turešu savas acis vaļā. Pat šinī naktī iesākšu spiegot pēc viņas pēdam. – Un kapēc viņa gan nepieņem pastāvigu dienestmeitu, vaj ari apkalpotāju, bet nopūlas pate ar vārišanu un cepšanu! – Ja gan – kapēc gan viņa vēlejās tik karsti braukt šurpu uz šiem sasoditiem Majoriem, kur man tagad aiz garlaicibas pat vaj jabeidzas. Vaj gan peldešanās dēļ viņa vēlejās atstāt Pēterburgu? – Nē, tas nevar būt, jo ta nav vēl līdz šim ne pirkstu iemērcejusi šis jūras ūdenī, ja daudz, tad pavizinas savā greznajā laivā, pie lēna laika, pa jūru. Un tas ir viss."</p>
             <p>To teicis, viņš uzcēlās kājās, atstāja verandu, iegāja iekšā, aizdedzinaja lampu, atslēdza mazu skapiti, izņēma pudeli konjaka, atkorķēja to, piepildija ar stipro šķidrumu kādu palielu glāzi</p>
             <pb/>
             <p>un to iztukšojis un savas baltās ūsas un bārdu nobraucijis, teica:</p>
             <p>„Tā, tā, – tas iet pie sirds! – Šis šķidrums velk un dziedē manas siržu vātis, šis dzērieniņš atveldzē manu dvēseli, miesu un garu."</p>
             <p>Un nu viņš pielēja un izdzēra vēl kādas glāzes, iesmēķeja dārgu, smaržigu cigaru, pastaigājās pa diezgan plašo zāli, piegāja pie drēbju skapi, uu iz ta vasaras mēteli izņēmis un to apmilcis atstāja glīto māju, viņas durvis aizslēgdams.</p>
             <p>Ap šo pašu laiku sēdeja divas jaunas būtes klusajā dārza stūrī, starp kupliem ceriņu un jasmiņu krūmiem, un turejās cieši apkampušās.</p>
             <p>Un šīs būtes bija Valina un Raimunds.</p>
             <p>„Ak, mans mīļais Raimund, skaistā sieva klusu balsi sacija: „cik daudz es gan neesmu cietusi tevis dēļ. Ak, no ta brīža, kad es liku tevi izgrūst pa logu laukā, es gandrīz pamiru aiz lieliem žēlumiem. Es devos pate pēc tam laukā, gribēdama redzet, kas gan ar tevi noticis, bet tu vairs tur nebiji, tikai kādi mēslu rati tur stāveja, kura zirgi bija satinušies grožos. – Ari asinis es neredzeju, tapēc sāku ceret, ka tu esi vēl dzīvs. – Pēc tam es tūliņ apprecejos ar šo veci, kuru tu šodien redzeji, gribēdama caur to apmierinat savu sirdi, bet par velti. Beidzot es devos uz šo peldu vietu, ceredama, ka es tevi varbūt kaut kur atradišu, kas nu ari noticis."</p>
             <p>„Bet saki man taču," Raimunds jautajā, „kapēc tu appreceji tik vecu vīru, vaj tad nebija jaunāka?"</p>
             <p>„Ak, mans dārgakais, skaistā Valina atbildeja, „pielūdzeju man bija bez skaita; bet es paņēmu šo milzigi bagāto veci, ceredama, ka tas pēc kādām nedēļām mirs, bet tā nenotika vis, viņš, kā tu redzi, dzīvo un nemirst vis, un pie tam viņš ir greizsirdigs līdz apnikumam, un ir mūsu mīlestibai par lielu kavekli un šķērsli."</p>
             <p>Raimunds, šos vārdus dzirdedams, apkampa Valinu tik sirsnigi, tik mīļi, kā gan laikam nekad, par ko skaista kundze viņu bučoja, pat vaj no galvas līdz papēžam.</p>
             <p>Raimunds samulsa. Viņa prāti peldēja pa mīlestibas viļņiem.</p>
             <pb/>
             <p>„Mīļakais," Valina piepeši iesaucās, „še mēs neesam droši, nāc, iesim uz jūru, tur mūs sagaida netrauceta laime manā brūtes gultā, kuru es esmu pagatavojusi mūsu mīlestibai, mūsu mīlestibas ciešai draudzibai, mūsu siržu un dvēseļu sakušanai kopā."</p>
             <p>To sacijusi viņa uzcēlās ātri kājās, satvēra Raimunda roku un vilka jauno, bezvarigo vīru sev līdzi, atstāja mineto dārzu un devās taisni uz jūru, kamēr kāds tumšs tēls noskatijās viņiem pakaļ, murminādams:</p>
             <p>„Patiesi, ta likās būt mana Valina ar kādu naktsputnu, varbūt ari ar grafieni N., kura, cik es viņas pazīstu, neliekas ari vis tīras dabas būt."</p>
             <p>Jūrmala drīz vien bija aizsniegta.</p>
             <p>„Iesim te," Valina teica; „tur stāv mūsu laimes šūpulis, mūsu mīlestibas auklētājs. Nāc te pa labai."</p>
             <p>Un kad viņi bija pagājušies kādus soļus, tad Raimunds ieraudzija kādu nelielu, ļoti glītu laivu, pie kuras stāveja kāds zēns uz vakti.</p>
             <p>„Zep, še tev būs nauda, ej kādā viesnicā paēsties un tad nāc atkal šurpu un gaidi, kamēr nebūsim atpakaļ."</p>
             <p>To sacidama, Valina iedeva zēnam veselu rubli.</p>
             <p>Zēns atraisija laivu, pasniedza skaistajai sievai airus, pastūma laivu no malas un tad aizcirtās uz tuvako viesnicu atspirdzinaties, kamēr Valina, airus satvērusi, airējas jūrā iekšā, kura bija tik rāma, kā reti kad.</p>
             <p>Raimunds nespēja iesākumā izrunat ne vārda.</p>
             <p>Viņam bija jaapbrīno Valina, vaj gribēja, vaj negribēja. Un vēl vairak viņš brīnijās par laivu pašu, kuras rumpis bija izklāts bieziem, mīkstiem, dārgiem tepiķiem, uz kuriem atradās ari pāris mīkstu spilveņu.</p>
             <p>Pa tam mēnesis bija uzgājis un iesāka apsudrabot sauszemi un jūru un kura maigajā gaisā Valinas briljanti un dimanti mirdzet mirdzeja un pērles visuļot visuļoja.</p>
             <p>Viņa bija nolaidusi segu no pleciem, tā ka ari viņas miesas, vienmuļigās formas bija redzamas.</p>
             <p>Ja gan, – Valina bija patiesi skaista.</p>
             <pb/>
             <p>Un ja kāda jūras nāra paceltos šinī acumirklī iz ūdeņa, tad viņa šmauktos tūliņ atpakaļ jūras dibenā, apkaunota no zemes meitas, Valinas lielā, apburošā skaistuma un glītuma.</p>
             <p>Un Raimunda acis raudzijās vienigi uz skaisto būti un viņa sirds pukstēja dzirdoši krūtīs, kamēr vieglā laiva slīdeja arvienu uz priekšu, uz priekšu, kamēr ta nebija diezgan tāļu no malas un paslēpusies cilveku acim.</p>
             <p>Beidzot Valina nolika airus pie malas, iesaukdamās:</p>
             <p>„Diezgan, tagad esam atrauti skauģu un mana vecā greizsirdigā vīra acim. Nāc nu manās rokās, nāc nu dusēt pie manas tevi tik karsti mīledamas sirds."</p>
             <p>Un nu viņa nolaidās uz mīkstajiem tepiķiem, ieslēgdama Raimundu savās rokās.</p>
             <p>Pa tam mēnesim aizgāja neliels mākonis priekšā un jūra kā sauszeme palika tumša, itin kā mākonis gribētu ļaut pilnu vaļu aizliegtai mīlestibai košajā Valinas laivā.</p>
             <p>Bet krastmalā stāveja sirmais kungs un gaidija un gaidija uz laivas atpakaļ nākšanu, kamēr nebija iesācis salt un nogurt.</p>
             <p>Beidzot viņš iesāka soļot mājup, murminādams:</p>
             <p>„Tagad zinu, ka manaī sieva ir patiesi čūska un nodeveja. Es jau pats savām acim pirmit redzeju, ka viņa iebrauca ar kādu vīrieti jūrā. Skāde gan, ka es atnācu par vēlu. Nu, nekas rītā man jabūt skaidribā. Rītā viņai jāatbild, kur ta šinī nakt, bijusi. Ja gan,  rītā, – rītā."</p>
         </div>
         <div type="chapter">
             <head>36. nodaļa: Laulibas zibeņi</head>
             <p>Gaismiņa jau iesāka pamazam aust, kad Valina iegāja savā miteklī, Majoros.</p>
             <p>Namā viss bija klusu. Viņa noava kājas un piegāja liegiem soļiem pie sava vīra guļamkambara durvim, pielika lēnam ausi pie tām un klausijās, pie kam viņa noģida, ka vecis vēl esot nomodā, jo viņš negulēja vis mierigi, bet krāca kā tacis, kad miega māmiņa viņu auklēja.</p>
             <pb/>
             <p>Un viņa ari dzirdeja, ka viņas vīrs reizu reizem izsacija vārdus, kas viņai lika saprast, ka viņas noslēpums ar Raimundu pa daļai, zinams.</p>
             <p>Viņa iedrebejās, kad ta domāja par rītdieuu.</p>
             <p>Tomēr viņa savā guļamkambarī ieiedama, klusu balsi sacija:</p>
             <p>„Nekas, nekas – es ši veča nebīstos. Bez tam jau es esma atkal panākusi ko vēlejos, jo Raimunds ir atkal mans!"</p>
             <p>Bet šinī pašā stundā, kad Valina iegāja savā miega vietā, Raimunds, biezu naudas maku ķešā, uzkāpa uz bēniņiem, kur viņš un viņa biedris piemita.</p>
             <p>Viņš bija noguris un satricinats no šīs nakts raibajiem pat dīvainiem piedzīvojumiem.</p>
             <p>Bet kad rītā viņa biedris to modināja, sacidams:</p>
             <p>„Celies augšā, celies augšā, mums jaiet pie darba; esmu notaisījis krietnu akordu," – tad Raimunds žāvadamies atbildēja:</p>
             <p>„Nav vajadzigs; man naudas diezgan, varu ari dot tev."</p>
             <p>Šo teicis, viņš paņēma naudas maku, izņēma iz ta vienu 100 rubļu gabalu un to Briedim pasniegdams laipnu balsi teica:</p>
             <p>Ņemi šo mazumiņu un padzīvo kādas dienas zaļi; – ja tev pietrūks, došu vēl."</p>
             <p>Briedis nezinaja aiz brīnumiem ko teikt, ko sacit.</p>
             <p>Viņš uzskatija Raimundu ilgi, ilgi ieplēstam acim un nezinaja, vaj ņemt naudu pretī, jeb nē? Beidzot viņš sacija:</p>
             <p>„Raimund, ja ši nauda nav zagta, tad es to ņemu preti, citadi nē."</p>
             <p>„Nauda pieder man, jaunais vīrs smiedamies paskaidroja. Tu gan laikam vēl nezini, ka es esmu Rigas Balzama dēls, un kaut ari tēvs man neko nedod, taču māte man piesūta reizu reizem lielakas zumas tēvam nezinot."</p>
             <p>Briedis uzskatija no ši acumirkļa Raimundu ar cienibu un godbijibu un bija gatavs savam biedrim pakalpot vienā kā otrā lietā un vietā.</p>
             <p>Viņu draudziba palika jo ciešaka un viņiem abiem bija vienas domas, proti:</p>
             <p>„Mēs vis nešķirsimies tik ātri; bet paliksim vēl ilgi, ilgi kopā."</p>
             <pb/>
             <p>Bet kamēr šo jauno vīru sirdis saistijās viena pie otras, tikmēr Valinas un viņas vīra sirdis iesāka ar katru acumirkli atsvešinaties un atdzist.</p>
             <p>Valina, lai gan ta bija gandrīz visu nakti pavadijusi bez miega, tomēr bija diezgan agri atkal kājās, pagatavot kafeju un rīta uzkožamos.</p>
             <p>Un rē, – drīz vien bija galds klāts, uz kura ari netrūka konjaka pudele priekš viņas vecā vīra.</p>
             <p>Beidzot viņa nosēdās pie galda, bet neaizskāra itin neko no ēdamām vielam, tapēc ka viņas vīrs vēl nebija atnācis.</p>
             <p>Bet lai gan viņa gaidit gaidija uz to, viņš nenāca kā nenāca.</p>
             <p>„Jaiet taču raudzit, kadēļ viņš gan kavejas, skaistā sieva murmināja.</p>
             <p>Viņa uzcēlās un gāja uz sava vīra guļamkambari; bet tas bija tukšs.</p>
             <p>„Kas tas?" viņa sevī jautajā. – Kur gan tas ģeķis palicis."</p>
             <p>Viņa pagriezās atpakaļ un gribēja doties atpakaļ uz verandu, bet viņas tvīrs aizkrustoja tai ceļu, bārgu, nelabu balsi iesaukdamies:</p>
             <p>„Tā, un nu tu gan mani meklē? – Naktī tev manis nevajaga; tad jau tev ir citi!"</p>
             <p>Valina sarāvās un uzskatija savu vīru platām acim.</p>
             <p>„Ko tu muldi," viņa saņēmusies atcirta, „man šķiet, ka tu esi pazaudejis prātu!"</p>
             <p>„Pazaudejis prātu?!" – Ha, ha, ha," vecais kungs smiedamies ķerksteja. „Labi, labi, – kad es esmu pazaudejis prātu, tad tu esi pazaudejusi savu sievas godu uz visiem laikiem!"</p>
             <p>„Vīrs, ej gultā, jo tu esi patiesi slims, jeb nāc un dzer kafeju un paliec atkal prātigs!" Valina uztrauktu balsi mudināja.</p>
             <p>Pietiek," vecais kungs skarbu balsi sauca; „pats savām acim redzeju, kā tu ar savu naktsputnu iznāci iz dārza un aizgāji uz jūrmalu, kur jūs abi iesēdaties laivā un aizbraucāt mīlinaties. Un ko cilveks savām acim redz, tas viņam jatic."</p>
             <p>„Nu, tad palieci pie savas ticibas," Valina mēdošu balsi brēca. „Kas aiz durvim klausās, dzird pats savu kaunu! Un vaj</p>
             <pb/>
             <p>tev nav jākaunas, ka tu nevari apmierinat savu skaisto, jauno sievu, un viņai jameklē citi apmierinataji! – He, ko?!"</p>
             <p>„Tā, – vecais kungs lēnaku balsi sacija, „tagad tu esi taisijusi pate savu spriedumu! Kad tu būtu liegusies, tad es vēl varetu tevi daudz maz cienit, jo tad būtu jadomā, ka tu gribi glāb savu sievas godu, bet tagad lieta ir citada; tu esi skaidri un gaiši izsacijusi, ka tu kopojies ar svešiem vīriešiem, un es došu savu spriedumu, – dzirdi: pie tādas neuzticigas sievas sāniem es negribu vairs ilgāki uztureties, bet ceļošu tūliņ atpakaļ uz Pēterburgu atstādams sasoditos Majorus, kur es esmu piedzīvojis kaunu un nepatikšanas, nodevibu un viltibu, atstādams ari tevi, tu viltigā čūska, bezgodigā sieva!"</p>
             <p>„Turi muti, neģēli!" Valina brēca. „Vaj tu nezini, ka sievas gods ir neaizskarams! – Tomēr ej, – ej – un nerādies vairs manām acim! Ej nost no maniem sāniem uz visiem laikiem! Man patiesi tevis nevajaga. Ai, un es svinešu to stundu, kad tu atstāsi manu tuvumu!"</p>
             <p>„Pareizi, pareizi!" – vecais iesaucās. „Pēc kādām minute nebūšu vairs še!"</p>
             <p>Un tā ari notika.</p>
             <p>Nepagāja ilgs laiks, kad vecais, sirmais kungs atstāja Majorus iesēdies kādā ormanī, – murminādams:</p>
             <p>„Sveiki, sasoditie Majori! – jūs aprakāt manu beidzamo laimi! – Sveikas, jūs neuzticigās sievas, kuras te ložņa apkārt, meklēdamas sev jaunus naktsputnus! – Sveika ari tu, Valina, kas tu manu sirdi satriekusi līdz pašiem pamatiem! – Tomēr ar tevi man būs vēl darišanas! – Gribu tevi pazemot līdz pat zemei, un tad, – tad iesniegt pienākošā vietā šķiršanās lūgumu!"</p>
             <p>Būtu gan jau jadomā, ka Valina nu būs satriekta un raudās rūgtas asaras, – nē, — nebūt nē. Turpretī viņa skaļi pasmējās, kad viņas vīrs pazuda viņas acim, iesaukdamās:</p>
             <p>„Ak tu vecais ners, ko tu gan iesāksi pret mani? Man tevis patiesi nevajaga ; paturi pats savu naudu, tu sīkstuli, man viņas nevajaga. Mani miljoni vēl ir veseli, nevaru ne cinzes notēret; - Raimund, tava mīļakā ir bagāta! - Tagad dzīvosim pa Majoriem netrauceti; tagad iesāksies mūsu prieku laiki!  Ak, mani mīļie Majori, jūs esat manas laimes šūpulis. Jūs saraustījāt</p>
             <pb/>
             <p>tās saites, kuras mani saistija pie vecā neģēļa! – Ai, mani Majori, Majori, mīļie, dārgie Majori! – Caur jums nu varu rīkoties svabadi, pēc pašas prāta un gribas. Raimund, – tagad esmu brīva, – tagad dzīvosim kā vīrs un sieva!" </p>
             <p>Un nu viņa piesēdās pie galda ; ieleja krietnu glāzi konjaka, kura ta iztukšoja uz vienu pašu vilcienu, iesaukdamās:</p>
             <p>„Raimund, es dzeru uz tavu veselibu, uz mūsu netraucetu laimi!"</p>
             <p>Bet pēc kādām minūtēm Raimunds dabūja mazu vēstuliti, sekoša satura:</p>
             <p>„Mans cukursaldais eņģelit!"</p>
             <p>„Nāc, nāc tūliņ pie manis! – Nāc tikai, jo mans vecais ir projām uz visiem laikiem! – Tagad varam mīlinaties netrauceti pa šiem laimigajiem Majoriem! – Māja ir tagad tīra un izkaisita mīlestibas puķem, saldu ceribu rozem! – Ceru, ka Tu tūliņ nāksi! – Vaj nē?</p>
             <p>Tava Tevi līdz nāvei mīledama</p>
             <p>Valina.</p>
             <p>Majoros, prieku un laimes mēnesī 18..</p>
             <p>Un rē – pēc maz minutēm Raimunds bija klāt.</p>
             <p>Valina steidzās viņam pretī, skaņu, priecigu balsi brēkdamai</p>
             <p>„Saldakais! – nāc nu pie manas ilgodamās sirds!"</p>
             <p>To sacijuse, viņa ieslēdza jauno vīru savās rokās un spieda to cieši pie krūtim, pie savas sirds, un apklāja viņa muti neskaitāmām, gārdām mīlestibas bučiņam.</p>
         </div>
         <div type="chapter">
             <head>37. nodaļa: Īsi prieki pa Majoriem</head>
             <p>Valina likās būt bezgaligi laimiga, Raimunda, sava mīļakā, tuvumā, kamēr Raimunda dvēsele peldēja pa mīlestibas viļņiem.</p>
             <p>Bet viņš neaizmirsa savu draugu Briedi. Viņš ņēma to, ar Valinas atļauju, pie sevim un viņš izpildija nu pie viņiem tā sakot sulaiņa vietu, caur ko viņu dzīve palika ērtaka un omuligaka, jo Valinai atlikās nu vairak laika būt pie sava sirdsdrauga, Raimunda, pie savas dvēseles auklējuma.</p>
             <p>Ja gan, viņu prieki vēl nu tikai kā iesākās.</p>
             <p>Viņi apmeklēja bieži vien koncertus un tamlīdzigus priekus, gāja pa jūrmalu pastaigaties, pabraukājās pa jūru, mājās spēleja klavieres, pie kam Valina ari reizu reizem dziedaja saldas mīlestibas dziesmas un nobučoja pēc tam arvienu savu Raimundu. Ar vārdu sakot: viņu sirdis līgsmojās un gavileja pa mīlestibas augstumiem, mīlestibas rozem.</p>
             <p>Un nezin, cik ilgi tas tā būtu gājis, ja nebūtu kaut kas atgadijies, kas šo pāriti izbaidija un satricinaja, ja viņu nebūtu ķēris zibens iz skaidram debesim; jo kad viņi kādā jaukā dienā sēdeja pie pilna galda, ēzdami, dzerdami un tērzedami, tad durvis piepeši atvērās un vecais kungs, Valinas vīrs ienāca iekšā bārgu, nopietnu seju, kā briesmigs soģis, kā sadragajošs atriebejs!</p>
             <p>Raimunds uzlēca kājās un gribēja šmaukt projām, bet vecais kungs aizcirtās viņam priekšā, gandrīz vienlīdzigu balsi saukdams:</p>
             <p>„Jaunais vīrs, paliekat še; es jums nedarišu neka ļauna, bet jums jadzird mani vārdi, kuri man vēl še jarunā. Un kā gan es uz jums ļaunotos, kad es zinu, ka jūs – šīs briesmigās sievas upuris."</p>
             <p>Raimunda krūtīs ieviesās drošums, kad viņš šos vārdus dzirdeja, viņš palocijās pieklājigi pret mineto kungu un nosēdās atkal uz krēsla, kamēr Valina uzcēlās lēnam no sava sēdekļa augšā un Raimundam piegājusi klāt, tam roku uzlikusi uz pleca, padiktu balsi sacija:</p>
             <p>„Vaj dzirdi, tu vecais, redzi, es stādu tev priekšā savu brūtganu, savu nākošo vīru! – Un nu tu vari iet; jo tavai riebigai ziņkāribai nu vajaga būt apmierinatai!"</p>
             <p>„Čūska, turi muti! – Esmu nacis beidzamo vārdu runat, ar tevi, tu nesavaldamā kāribniece. Es prasu, vaj tu gribi šķirties no manim uz visiem laikiem, jeb ari nākt tūliņ man līdzi uz Pēterburgu? He, – ko?"</p>
             <p>„Ta ir mana darišana, kur es palieku. Ej tikai projām un atstāj mani, tu vecais kaulkambari! Ej projām, ej projām! Man tevis nevajaga, un naudas man pašai ir diezgan. Esmu mantojusi miljonus no sava tēva."</p>
             <p>„No sava tēva? – Vaj tu ari zini, kas tavs tēvs bija? – Vaj tu ari zini, ka viņš bija krāpnieks, dedzinatajs un briesmigs asinssūcejs? – Vaj tu ari zini, ka ari tavs brālis, kurš Rigā</p>
             <pb/>
             <p>sevi saucas par Karpu, ir blēdis, slepkava, laupitajs un zaglis? Vaj tu ari zini, kur ari tu esi nogādajusi vairak jaunus vīrus pie malas, un beidzamo upuri tu liki izgrūst pa logu ārā, tapēc tu neesi nebūt labāka par savu tēvu un briesmigo brāli. Labi – tu gribi, lai es eju, ko es ari darišu; bet mans ceļš ies pie tiesam un mani liecinieki pret tevi būs tavi senakie apkalpotāji, tavi senakie padevigie kalpi! – Bet ja tu man nāksi tūliņ līdzi un tā glābsi daudz maz manu godu, tad es cietišu šimbrīžam klusu, tad es sacišu, ka tas viss ir meli, ko ļaudis runā par manu sievu un viņas briesmigo brāli!"</p>
             <p>Kad Raimunds dzirdeja vecā kunga vārdus, tad viņš tiko nenoģība. Ai, tā tad Karpis, viņa nāvigakais ienaidnieks, bija Valinas brālis!</p>
             <p>Briesmigi, – briesmigi!</p>
             <p>Viņš uzlēca atkal no krēsla augšā un gribēja doties pa durvim laukā, bet vecais kungs aizkrustoja viņam atkal ceļus, sacidams:</p>
             <p>„Paliekat vēl še, zinu gan, kā jums tagad ap dūšu, - nebīstaties, es domāju no jums tikai labu, jo es zinu, ka ši sieva jūs ierāvusi savos netīros tīklos; paliekat tikai!"</p>
             <p>Un Raimunds palika.</p>
             <p>„Nu, Valina, dod man atbildi, – vaj paliksi še, jeb brauksi man līdzi uz Pēterburgu? – Runā, un izšķir pate savu likteni."</p>
             <p>Valinas seja bija palikusi balta kā krīts.</p>
             <p>Viņas vīra vārdi bija to satriekuši.</p>
             <p>Ko gan nu viņai palīdzeja nauda un manta, kad viņas noziegumi apēnoja viņas dzīves laimi.</p>
             <p>Viņa paskatijās bailigām acim uz savu vīru.</p>
             <p>Viņš saprata šo skatienu.</p>
             <p>„Valina, runā taču, viņš maigāku balsi teica.</p>
             <p>Un Valina paskatijās atkal uz viņu. Uu abu acis sastapās, un abu sirdis iedrebejās.</p>
             <p>„Valina, runā jel!" vecais kungs vēl reiz atkārtoja.</p>
             <p>„Lūdzu, nāc un sēdies pie galda, tad es tev teikšu beidzamo vārdu, Valina trīcošu balsi atbildeja.</p>
             <p>„Nē, pirms nē, kamēr tu nebūsi man sacijusi, vaj brauksi man līdzi, jeb nē?"</p>
             <p>Valina kavejās ar galigu atbildi.</p>
             <pb/>
             <p>Beidzot taču viņa sacija:</p>
             <p>„Iešu – iešu tev līdzi un atstāšu Majorus"</p>
             <p>„Nāc šurpu, Valina, nāc šurpu,!" viņas vīrs sauca.</p>
             <p>Un Valina uzcēlās no krēsla augšā un piegāja tam klāt kurš to tūliņ apkampa, trīcošu balsi sacidams:</p>
             <p>„Mīlestiba nomazga visus noziegumus, tā ari tavus. Valina, es mīlu tevi, un piedodu tev visu, ko tu pret mani esi noziegusies.</p>
             <p>To teicis viņš nobučoja savas sievas košās lūpiņas, kurām neilgi priekš tam bija spiedušās Raimunda lūpas.</p>
             <p>Un tā iet daudz reizes plašajā pasaulē.</p>
             <p>Tā iet ari dažu brīdi Majoros.</p>
             <p>Kad tas viss bija noticis, tad vecais kungs pret Raimundu pagriezies, maigu balsi sacija:</p>
             <p>„Jaunais vīrs, nākat savrup, es gribu ar jums kādu vārdu runat zem četrām acim."</p>
             <p>Un nu viņi iegāja kādā sāņistabā, kur Valinas vīrs, Raimunda roku satvēris, mīligu balsi sacija:</p>
             <p>„Jaunais draugs, mana sieva jus mīlē, es to zinu, – jūs neesat tik daudz vainigi, kā viņa; tapēc es ari uz jums nebūt nedusmojos, turpretī gribu jums vēl darit labu, ja jūs man nekad vairs nemēģinat tuvoties manai sievai, kuru mana sirds mīlē, par spīti viņas pārkāpumiem un noziegumiem, par spīti viņas neģēlibam un kaislibai; – nu, ko domājat, vaj jūs varat pavisam atsacities no Valinas?"</p>
             <p>„Kungs, lūdzu, sodat mani, esmu vainigs, es mīlu jūsu Valinu, bet apsolities es apsolos no viņas bēgt tūliņ projām, projām uz visiem laikiem!"</p>
             <p>„Labi," vecais kungs teica, es paļaujos uz jūsu goda vārdu; bet lūdzu, sakāt man patiesibu, sakāt man, vaj jums ir ari kāds īpašums, kāds veikals?"</p>
             <p>„Nē, mans kungs."</p>
             <p>„No kā tad jūs dzīvojat?"</p>
             <p>Un nu Raimunds atklāja vecajam kungam savu raibo likteni, un nepaslēpa gandrīz tam itin neko, kas zīmejās uz viņa paša personu.</p>
             <pb/>
             <p>„Mans jaunais draugs, es zinu, ka jūs runājat patiesibu, tapēc gribu tūliņ uz vietas jums palīdzet stāties uz pašu kājam, palīdzet tikt pie savas Adelinas. Še ņemat šos 5000 rubļus. Atverāt kādu veikalu, ja ne Rigā, tad taču Jelgavā, vaj Liepajā, un ja jūs atrodat savu brūti, tad nolūdzat to un vedat viņu tūliņ pie laulibas altara!"</p>
             <p>Vecā kunga labsirdiba aizgrāba jauna vīra sirdi tik vareni, ka viņa acīs spiedās asaras un viņš kustinātu balsi sacija:</p>
             <gap unit="illustration"/>
             <p>„Es darišu visu tā, kā jūs vēlaties; bet jūsu labsirdibu un labvēlibu es nekad neaizmirsišu, kamēr es vien dzīvošu," pie kam viņš satvēra viņa roku un to nobučoja vairak reizes, un uz kuras uzpileja kādas karstas asaru lāses.</p>
             <p>„Ja gan, – mans jaunais draugs," Valinas vīrs maigu balsi teica; „lai gan es pats ciešu, tomēr es protu piedot, – ari savai kaisligai sievai, kas tik briesmigi satriekusi manu sirdi. – Un nu nākat, iesim: – Mūsu darišanas ir pabeigtas.</p>
             <p>„Bet, mans cienits kungs," Raimunds ierunajās, „pirms aizeju, vaj es drīkstu jūsu klātbūtnē atvadities no jūsu kundzes?"</p>
             <pb/>
             <p>„Pilnigi vien!" vecais kungs iesaucās. „Tas jau būtu no jums nekaunigi, atstāt viesmīligo paspārni, neatvadijušies no nama mātes."</p>
             <p>Raimunds piegāja nu Valinai klāt, satvēra tās roku un trīcošu balsi teica:</p>
             <p>„Augstcienitā kundze, mēs redzamies beidzamo reizi šinī pasaulē, jo liktens spriedis, ka mums jašķirās uz visu mūžu. Bet es vēlu jums no sirds, kaut jel jūs būtu laimiga pie sava patiesi labā vīra sāniem, laimiga dzīvojot, laimiga nomirstot. Pateicos jums no sirds par visu, kas man caur jums nācis par labu. Ar Dievu! - Dzīvojat sveika!"</p>
             <p>Viņš nu nobučoja Valinai maigo, balto rociņu un tad iesāka žēli, žēli raudat, sajuzdams, ka līdz ar šo acumirkli pārvēršas viņa dzīves ceļi, pārvēršas viņa liktens.</p>
             <p>„Ar Dievu! mans draugs," Valina klusu balsi teica; viņa gribēja vēl kautko sacit, bet netika pie tam, jo ari viņas acis apmiglojās un balss aiz sāpem aizrāvās; viņa noģida, ka ši redzot Raimundu beidzamo reizi, to vīru, kuru viņa patiesi bija mīlejusi un mīleja vēl tagad.</p>
             <p>Beidzot vecais kungs darija šai situacijai galu, iesaukdamies:</p>
             <p>„Sveiki, mans jaunais draugs! – Ejat tagad! – Uz jums gaida laime un patiesas mīlestibas prieki. – Es esmu drīz galā; īsta laime nevar vairs man uzsmaidit, man jabūt mierā ari ar rūktskābiem āboliem!</p>
             <p>Sveiki! – Ar Dievu!"</p>
             <p>Un Raimunds gāja, paņemdams savu draugu Briedi līdzi, kamēr Valina stāveja sava vīra priekšā kā sasalusi, kā sāls stabs.</p>
             <p>Bet otrā dienā, kad Majoros iesākas jauna kustiba, jauna dzīviba, tad vecā kunga mājas logu aizsegi bija un palika slēgti, un dziļš klusums valdija tiklabi nama iekšpusē, kā ari pie tās piederošā dārza.</p>
             <p>Valina ar savu vīru bija atstājuši uz visiem laikiem, Majorus.</p>
             <pb/>
         </div>
         <div type="chapter">
             <head>38. nodaļa: Raimunds Liepajā</head>
             <p>Pēc kādām dienam mēs redzam, garā, divus jaunus vīrus iebraucam Liepajā.</p>
             <p>Tie bija Raimunds ar Briedi; jo pirmais bija nodomājis dibināt šinī pilsētā savu dzīves vietu, savu paspārni, un paņēmis Briedi līdzi, kā savu biedri un palīgu, kurš nu Raimundam pieķērās ar sirdi un dvēseli.</p>
             <p>Un tā ka Raimundam bija naudas papilnam, tad viņa nodomam nebija gandrīz nekādi kavekļi ceļā un viņš noīreja drīz vien savam veikalam pienākošās telpas, un drīz vien Liepajā atvērās jauns, krietnis pārtikas preču veikals, kurā par mērenām cenam ļaudis dabūja patiesi labu, nesamaitātu preci un krietnu, veiklu apkalpošanu.</p>
             <p>Un drīz vien Raimunda veikals bija pazīstams visā pilsētā un ļaudis nāca labprāt tajā iepirkties savas vajadzibas, tā ka tas uzplauka acim redzot un visi turēja jauno veikalnieku par bagātu vīru, kas viņš patiesibā ari bija.</p>
             <p>Ari viņš pats ierīkojās dien no dienas ērtaki un omuligaki un dzīvoja pieklājigi un godigi, kā tas jau godpratigiem ļaudim piederas.</p>
             <p>Par jauno veikalu dabūja ari mums jau sen pazīstamais mucinieka meistars Amurs dzirdet un sūtija gan savus buršus (mācekļus), gan ari savu dienestmeitu uz turieni pēc vajadzigām precem, bet gan Raimundam nebija ne jausmas, ka viņa Adelina ar saviem audžu vecakiem atrodoties ari Liepajā.</p>
             <p>Un tā tas nu gāja jo projām.</p>
             <p>Un nevien Liepaja pieņēmās toreiz plašumā, bet ari Raimunda veikals, tā ka jauno vīru vareja saukt patiesi par laimigu.</p>
             <p>Un tomēr tas nebija īsti laimigs.</p>
             <p>Kautkas gulēja tam uz sirdi; kautkas nospieda viņa dvēseli. Un ši nasta nebija nekas cita, kā pazudusi Adelina.</p>
             <p>Viņš jau nu bija redzejis un piedzīvojis, cik maz varot sievietem uzticeties. Viņš bija novērojis, ka pie tiem, kuriem laime piespriedusi bagatibu, zeltu, sudrabu un dārgakmeņus, valda vislielakā </p>
             <pb/>
             <p>vieglprātiba un nepastāviba tikumos un uzticibā. Turpretī viņš nevareja un nevareja aizmirst savas Adelinas pastāvibu un uzticibu mīlestibā. Viņš bija pārliecinajies, ka Adelina esot viena no tām puķitem, kuru nevarot uzsvert ne zelts, ne sudrabs, ne visas pasaules manta.</p>
             <p>Tomēr, kad viņš domāja par šo skaisto paradizes bērnu, tad viņa sirdī dūrās kā ass nazis.</p>
             <p>Viņš sajuta un noģida, ka šis esot pret šo jaunavu lieliski noziedzies, palikdams tai neuzticigs, tiklabi Pēterburgā, kā ari Majoros un nožēloja ļoti, ka tas nebija paklausijis Adelinas vārdiem un nebija palicis jau toreiz Rigā un nebija vedis to pie laulibas altāra, nebija cīnijies un pūlejies, stāties pats uz savām kājam.</p>
             <p>Bet nu jau bija tas viss par vēlu.</p>
             <p>Izlietu ūdeni, zinams, nevar vairs uzsmelt.</p>
             <p>Tā ari Raimunds nevareja notikušās lietas vairs padarit par nenotikušam.</p>
             <p>Ak, kaut jel viņam būtu maz jausmas no Adelinas tuvuma, kura, kā mums jau zinams, sērojās pēc viņa vaj katru acumirkli un bija cieši apņēmusies, palikt labāki par vecmeitu, nekā iet pie kāda cita par sievu. Viņa bija cieši apņēmusies, ne ar vienu citu, kā vienigi ar Raimundu sirdī mirt.</p>
             <p>Tāda, tik liela un stipra nu bija šīs jaunavas uzticiba un mīlestiba uz savu draugu, uz savu Raimundu.</p>
             <p>Tomēr, tomēr liktens bija nospriedis visu par labu; jo kādā dienā, kad Amuram vajadzeja iepirkties vairak preces, viņš teica:</p>
             <p>„Adelina, ņemi papiri un uzraksti visu, kas mums no bodesprecem vajadzigs; jo nelieši zēni neatnes nekad visu, kas vajadzigs, piemirsdami vienu kā otru lietu.</p>
             <p>Un tā ari notika.</p>
             <p>Zēni, zīmi un naudu dabujuši, aizcirtās kā putni uz zinamo „lielo" veikalu un pasniedza Raimundam Adelinas zīmiti.</p>
             <p>Un viņš lasija un lasija un brīnijās par tik vareni pazīstamo rokrakstu un beidzot viņš sarāvās, kad zem uzzīmejumiem stāveja vārds: Amurs.</p>
             <p>„Klausies zēn, saki man taču, kas jūs sūta pēc šim precem?</p>
             <p>„Mucinieku meistars Amurs," atbilde skaneja.</p>
             <pb/>
             <p>„Bet kas rakstija šo zīmiti?"</p>
             <p>„Viņa, Amura jaunkundze," zēns atbildeja.</p>
             <p>„Bet vaj tu man nevari pateikt, kā sauc viņu jaunkundzi?"</p>
             <p>„Adelina", zēns smiedamies atteica.</p>
             <p>Raimunda rokas un ceļi iesāka trīcet.</p>
             <p>„Tā tad Amurs dzīvo ari Liepajā," jaunais vīrs murmināja. „Kas gan to būtu domājis!" ,</p>
             <p>Un kad zēni taisijās ar samaksātam precem aiziet, tad Raimunds uz lielako zēnu sacija:</p>
             <p>„Klausies, zēn, saki Amura jaunkundzei, Adelinai, daudz labas dienas. – Vaj dzirdi, neaizmirsti!"</p>
             <p>„Nē, kungs, es neaizmirsišu vis," zēns piemetinaja.</p>
             <p>Adelina, zinamas labas dienas caur zēnu dabūjusi, nevareja diezgan izbrīnities par jauno veikalnieku, kadēļ gan viņš bija nācis uz domam, likt viņas sveicinat, kas taču līdz šim nebija noticis.</p>
             <p>Beidzot viņa apņēmās pate reiz noiet zinamā veikalā, tad kautko pirkt, lai dabūtu redzet svešo sveicinataju.</p>
             <p>Sacits, darits.</p>
             <p>Viņa gāja.</p>
             <p>Un līdz ar to ari viņas liktens, jo kad viņa bija iegājusi minetā veikalā un viņa īpašnieku ieraudzijusi, tad ta skaņu balsi iebrēcās.</p>
             <p>„Raimund!" – bet ari tūliņ noģība.</p>
             <p>Bet ari pār Raimunda lūpam gāja skaļš sauciens.</p>
             <p>„Adelina!" un tad pats uzkrita uz jaunavas krūtim.</p>
             <p>Visi komiji un apkalpotāji izbijās.</p>
             <p>Bet par mazu brīdi Raimunds uzcēlies atkal no zemes augšā, sacija:</p>
             <p>„Mani draugi, nākat un palīdzat man šo jaunkundzi ienest manā istabā, jo ta ir mana brūte!"</p>
             <p>Un kad Adelina atžirga un atdarija atkal savas mīligās acis, tad viņa atradās Raimunda ērtajā, mīkstajā gultā, pie kuras stāveja jaunais vīrs pats, jaunavas rokas turēdams, bet tagad ari viņas mutiti skūpstidams, un viņas prieka un laimibas asaras no skaistajiem vaidziņiem noslaucidams, arvienu pie tam paklusu balsi saukdams:</p>
             <p>„Adelina, Adelina!  Vaj tu vari manim piedot, visu, visu, itin visu? – Vaj tu vari manim piedot, ja es būtu alojies un noklīdis no patiesibas un taisnibas ceļiem, ja es būtu noziedzies pret tavu mīlestibu un uzticibu?!"</p>
             <p>„Raimund," Adelina maigu, mīligu balsi atbildeja, „tu taču vēl neesi apprecejies un esi vēl brīvs?"</p>
             <p>„Esmu gan vēl brīvs, bet es neesmu vairs tavas mīlestibas cienigs, jo kāda sieviete ir aizskārusi manas lūpas ar savejām un spiedusi mani pie savām krūtim. Tagad es tev esmu izsacijis visu, un spriedi nu par manu likteni!"</p>
             <p>„Raimund, tu piederi man, rādi man to sievu, kas tevi aizskārusi, es tai tūliņ piedošu visu, itin visu, bet mans tu biji, mans tu paliksi uz visiem laikiem, un es tevi nu vairs neizlaidišu iz savām rokam. Tev nu japaliek pie manis un javed mani pie laulibas altara, jo es tevi esmu samaksājusi ar savām neskaitāmām asarām, kuras es izlējusi tevis dēļ! Es esmu tevi samaksājusi ar neskaitāmām bezmiega naktim, ar nopūtam, sēram, skumjam un gaudām, ar vaimanam un karstām ilgam, ar vientulibu un atraušanos no visiem priekiem; - Raimund, tev jabūt manam, jo tu esi un palieci mans, lai ari tavi grēki būtu sarkani kā asinis, mana mīlestiba tos nomazgās un tu tapsi atkal tīrs un balts, kā sniegs! Raimund, es tev piedodu visu, visu, – nāc šurpu un velci mani pie savas sirds!"</p>
             <p>Un Raimunds raudaja prieka asaras, kad viņš dzirdeja savas Adelinas vārdus.</p>
             <p>Viņš nu vilka to pie savas stipri pukstošas sirds un turēja to savās rokās ilgi, ilgi, pie kam neskaitami skūpsti apklāja jaunavas muti, vaigus un pieri, pie kam viņš vienu par otru reizi izsauca:</p>
             <p>„Adelina, – Adelina! – Tu esi mana dzīviba, mana saule un mana gaisma; tu esi pērle, kuru nevar samaksāt ar visas pasaules mantam! Rītā pat nosvinesim precibas un tad drīz vien iesim pie laulibas altara un paliksim kopā uz visiem laikiem, kopā līdz kapa malai.</p>
             <pb/>
             <p>Un tā ari notika.</p>
             <p>Pēc kādām nedēļām Raimunds un Adelina bija vīrs un sieva.</p>
             <p>Mērķis bija aizsniegts un Adelinas asaras rimušas ritēt.</p>
         </div>
         <div type="chapter">
             <head>39. nodaļa: Karpa briesmu nodomi</head>
             <p>Kā mēs jau zinam, Karpis, dabūjis no sava senakā padevigā kalpa, „Melnā" Jura, ielaušanās naktī minetā Karpa namā, briesmigu belzienu ar laužamo dzelzi par galvu, tā ka viņa dvēsele karajās starp dzīvibu un nāvi, un viņam bija japaliek ilgāku laiku gultā.</p>
             <p>Bet lai gan viņš siteju bija pamanijis, tomēr viņš neuzdrošinajās ļaundari uzdot, bīdamies, ka ari Juris neuzdodot viņa nedarbus un briesmigos noziegumus.</p>
             <p>Viņš cieta klusu.</p>
             <p>Un viņa pazīstamie nebūtu nemaz dabujuši zinat, ko tas minētā naktī dabūjis, ja šķērsam pār pieri nebūtu bijusi redzama liela, dziļa sarkana rēta, caur kuru viņš nu bija apzīmets uz visu mūžu.</p>
             <p>Nu gan vajadzeja domat, ka viņš iesāks laboties un vest godigaku dzīvi, bet tas tā nebūt nebija.</p>
             <p>Laikrakstu sludinājumos lasijis par Raimunda veikalu Liepajā un caur saviem spiegiem dabūjis zinat, ka tas esot ar Adelinu apprecejies un dzīvojot laimigi un priecigi, kā pa paradizi, tas vienu par otru reizi iesaucās:</p>
             <p>„Nē, – tā tas nevar iet; tā tas nedrīkst palikt!" Tos visus vajaga izdeldet no zemes virsus. Tad jau es vairs neesmu nemaz Karpis, ja es Adelinu atstāju Raimundam, un viņu pašu nesamaitāju. Karpi, parādi nu atkal, ka tu esi vīrs, kam galva un prāts; parādi atkal, ka tu nelieci jokoties ar sevi."</p>
             <p>Un viņš nosprieda, ka Raimunda un Amura veikali Liepajā esot nodedzinajami un Adelina janolaupot.</p>
             <pb/>
             <p>Un viņš ierīkoja laikus savā tumšajā pagrabā viņai vietu, ienesdams tanī vienu gultu, galdu un divus krēslus. Tomēr tik mīkstsirdigs gan tas vēl bija, ka lika to kaktu, kurā Adelinai bija nākotnē piemist, izsist ar dēļiem, lai pagraba drēgnums nesabojātu viņas veselibu.</p>
             <p>Šie nu bija Karpa briesmigie nodomi, kurus viņš uzglabaja slepeni savā sirdī, kamēr nebija atnācis izdevigais brīdis, kamēr vēl naktis nebija palikušas garākas un tumšas.</p>
             <p>Tomēr, tomēr viegli vis viņam nebija izvest šos nedarbus cauri, jo neviens no viņa senakiem kalpiem negribeja apņemties braukt uz Liepaju un padarit tik daudz mierigus, laimīgus cilvekus nelaimigus, izspiest tik daudz rūgtas asaras; un kas vareja galvot, ka ļaundariem pašiem neiziet šķībi, kas vareja galvot, ka viņu rokas un kājas nenāks dzelzīs. Visi jau zinaja, ka Rigā un viņas apkārtnē uzturoties dedzinataji un laupitaji, un ka tiem esot kāds bagats kungs par galvu un virsnieku, kas tos izsūtot uz visām pusēm pastrādat briesmu darbus, tadēļ ari nav jabrīnas, ka policejas un tiesas bija palikušas ļoti uzmanigas un reizu reizem spēra stingrus soļus. Un kad kāds no tiem nāca viņu rokās, tad tas netika vis taupits un glaudits, bet bārgi sodits.</p>
             <p>To visu zinaja ari pārejie blēži un zagļi, to zinaja ari Karpis.</p>
             <p>Bet ko viņš par to bēdaja.</p>
             <p>Viņš netaupija ne naudu, ne pūliņus, ja tikai vareja aizniegt savu mērķi, kāds tumšs un nejauks ari tas nebūtu.</p>
             <p>Beidzot viņam izdevās divus naktsputnus pierunat, izvest viņa nodomus galā, protams par smagu naudas zumu; tomēr ar tādu nolīgumu, ka ari Karpim pašam vajagot iet šiem līdzi uz Liepaju un ņemt dalibu pie zinamiem nedarbiem.</p>
             <p>Iesākumā gan Karpis turejās šim priekšlikumam pretī; bet kad tie nebūt to neņēma atpakaļ, tad viņš beidzot padevās un apsolijās viņiem braukt līdzi uz mineto pilsētu.</p>
             <p>Un neviens cilveks nezinaja, ko Karpis bija nodomājis darit, izņemot šos divus ļaundarus, viņa kalpus, kā ari vēl vienu ceturto, kurš tā nevilšus bija dabūjis izzinat, kas tad un tad Liepajā notikšot.</p>
             <pb/>
             <p>„Nē, to nu gan es nepielaidišu, nē, – nē, lai gan Raimunds toreiz no mums aizšmauca un pelnījis sodu, tomēr es viņu glābšu."</p>
             <p>Viņš ņēma tūliņ kājas par pleciem un devās uz augšā minēto pilsētu, un tajā nokļuvis, viņš uzmekleja tūliņ Raimunda veikalu un krēslai metoties gāja drošiem soļiem tajā iekšā, itin ka tas viņam piederetu, un Raimundu ieraudzijis priecigu balsi iesaucās:</p>
             <p>„Labvakar, kungs! – Lūdzu, man ar jums tūliņ jarunā; bet pirms tas notiek, dodat man gabliņu maizes; esmu izsalcis, kā suns!"</p>
             <p>Raimunds sarāvās, kad viņš ieraudzija minēto tēviņu, tomēr saņēmies viņš puslīdz vienlīdzigu balsi teica:</p>
             <p>„Pagaidi drusciņ, dabūsi tūliņ uzkožamos un pudeli alus."</p>
             <p>Ai un kā laupītājs apēda kāri pasniegto sviestmaizi un desas, un cik omuligi viņš iztukšoja atspirdzinajošo šķidrumu.</p>
             <p>Bet kad tas bija noticis, tad viņš, Raimundu pasaucis savrup, nopietnu balsi teica:</p>
             <p>„Kungs, jums draud briesmas!"</p>
             <p>„Kādas briesmas? Raimunds iesaucās.</p>
             <p>„Karpis grib nodedzinat jūsu un Amura veikalus un nolaupit jūsu kundzi, Adelinu," Juris klusu balsi atbildeja.</p>
             <p>„Vaj patiesi?"</p>
             <p>„Patiesi, kungs."</p>
             <p>„Brīnums," Raimunds piemetinaja. „Bet kapēc gan viņš grib to visu darit?"</p>
             <p>„To gan es skaidri nezinu, bet laikam gan aiz atriebibas, „Melnais" Juris paprātoja.</p>
             <p>„Un kad tas viss notikšot?" Raimunds jautaja.</p>
             <p>„15. oktobrī tā ap pusnakti," Juris atbildeja.</p>
             <p>„Ah, tas jau ir parīt!</p>
             <p>„Ja, kungs, parīt."</p>
             <p>„Un kas nu darāms?" Raimunds jautaja.</p>
             <p>„Kungs, to jums vajaga pašiem zinat," Juris atteica.</p>
             <p>„Labi, Juri, vaj tu nevari būt man minētā naktī piepalīdzigs.</p>
             <p>„Varbūt gan, kungs; – bet kas tad man būtu darams?</p>
             <p>„Gan to redzesim," Raimunds paskaidroja.</p>
             <p>„Ak, nē, nē, kungs, kad viņi mani pazīs, tad tie mani nositis ka suni," Juris apdomajies teica.</p>
             <pb/>
             <p>„Nebīsties, Juri, es pataisišu tevi nepazīstamu no galvas līdz kājam, tikai palieci pie manis un mana sievas tēva, Amura, un tu nebūsi viens, kas nelūgtos viesus sagaidīs, bet mēs būsim kādi 10 vīri.</p>
             <p>Ja tā, tad es palieku un gribu padoties jūsu rīcibai;  bet, kungs, mazu algu jūs man taču neliegsat?"</p>
             <p>„Nē, nē, Juri," Raimunds paskaidroja, „es noalgošu tevi bagatigi un tu būsi ar mani pilnā mierā. Es zinu, ka tu viens pats padarisi vairak, nekā 10 citi! – Bet nāc nu man līdzi uz bēniņiem, tur tu varesi piemist kādā mazā kambaritī, un nevienam nebūs ne jausmas, ka tu esi Liepajā. Protams, ari paēšanu tu dabūsi."</p>
             <p>Labi gan, kungs," Juris piemetinaja; „bet kur lai es ņemu šņabi un kādas pudeles alu līdz tam laikam, jo naudas man nav klāt ne plikas kapeikas?"</p>
             <p>„Dabusi ari šņabi un alu, tikai uzturies mierigi, vaj dzirdi, mierigi! – Tā, un nu iesim."</p>
             <p>Raimunds ierādija nu minētam laupitajam uz bēniņiem kādā mazā kambaritī vietu, kurā atradās viena paveca gulta, mazs vecs galdiņš un neliels nekrāsots sols. Tomēr kambaritis bija tīrs un glīts, un gulta, lai gan tanī atradās tikai salmu maiss, diezgan mīksta.</p>
             <p>Pēc tam Raimunds atnesa pats laupitajam vakariņas, pie kam, kā jau protams, netrūka ari sīvais un alus.</p>
             <p>Un kad Juris bija krietni paēdies un padzēries, tad tas devās tūliņ pie miera. Un ilgi laupitajs nebija dusējis tik saldi, ka šinī nakti.</p>
             <p>Bet kamēr Juris gulēja, tikmēr Raimunds un Amurs sarunājas un pārsprieda, kā vislabaki būtu zinamie briesmoņi saņemami, kā vislabaki tie būtu piekopami, vaj nodot tos tiesam jeb ari pašiem sodit.</p>
             <p>Beidzot Amurs sacija:</p>
             <p>„Raimund, nodot viņus tiesam, būtu gan tas visulabakais, bet apdomā, kādu lielu klapatu mēs uzņemamies sev uz kakla, apdomā cik laika nebūs janokavē vazajoties pie tiesam. Tapēc domāju, ka labāki būtu, ja mēs tos sodam paši. Karpi pataisīsim atkal par velnu, par ko viņš jau bija reiz Rigā un tos citus nosukāsim žagariem un spieķiem. – Nu, ko tu doma?"</p>
             <pb/>
             <p>„Es gandrīz piekrītu tavam priekšlikumam," Raimunds jautru balsi atbildeja. Tikai mums jasameklē vēl palīgi; viens jau man ir, un tas ir mans bodespuisis Briedis. Tos citus, kā savus komijus un t. pr., es gan negribetu šinī nejaukā lietā iepīt."</p>
             <p>„Un man ir trīs, proti: Maksis, Žanis un Francis, Amurs piemetinaja; „tie ir zēni, kā zibeņi un viņi mani mīlē tiklabi kā tēvu, tapēc tie atnāca man līdzi uz Liepaju. Un rē, mēs paši ari esam divi, un kur tad vēl „Melnais" Juris, tā tad būsim pavisam 8, – tikai viena krietna pēreja mums vēl trūkst. Ha, parunašu Rungu, zinamo zeltraci; tas ir vīrs kā zibens un par kādām kapeikām un šņabi skrien vaj pat ellē iekšā. - Mums jasagāda tikai striķi, darva, pakulas un pāris āža ragu un melnu krāsu, ar kuru izpušķošu drukno Karpi, un tad uzstādisim to uz siena tirgus laukumu, lai otrā dienā viņu liepajnieki apbrīno. Ai tas būs sods, kādu viņš patiesi caur saviem neskaitamiem nedarbiem izpelnijis. Ai un ilgi, ilgi viņš pieminēs Liepaju un Amuru.</p>
             <p>Raimunds pasmējās.</p>
             <p>Viņš jau zinaja, ka uz Amura vareja paļauties.</p>
             <p>Viņš ari zinaja, ka Amurs, lai gan skaidras, stingras dabas vīrs, tomēr mīleja ari krietnus, prastus jokus, kādus viņš jau toreiz izdarija ar Karpi Rigā, kad visi Rigas iemītnieki kliedza un brēca:</p>
             <p>„ Velns Rigā! – velns Rigā."</p>
             <p>Kad Raimunds bija aizgājis atkal atpakaļ uz savu veikalu, tad Amurs iesāka tūliņ rīkoties.</p>
             <p>Viņš pagādaja biezu stipru papiri (papi), izērmoja no tā lielu, apaļu cepuri, aplēja to ar izkausetu piķi, aptina to ar pakulām, aplēja to atkal ar piķi, zēveli un darvu, piestiprinaja pie tās katrā pusē divus lielus āža ragus, piesēja ari pie tās no melnas ādas izgrieztas divas lielas, garas ausis, un tad uzkrāsoja ari priekšpusē ar sarkanu, melnu un baltu krāsu divas lielas acis, izkauseja ari taukus un piebēra kausējumam klāt melnu pulveri, pielikdams tam klat tā saukto briesmigi smirdošo „velna sūdu," pagādaja šņores un striķus, ari vistu spalvas un kādas nokautas govs asti u. t. pr. Bet visus priekšmetus viņš ielika pagrabā vienā kaktā, un tad beidzot sarunājās ar saviem trīs zeļļiem, kuri aiz prieka nezinaja ko teikt ko sacit, kad viņi dabūja no sava iecienitā meistera</p>
             <p>zinat, kāda loma viņiem drīz būšot jaspēlē, seviški jau tadēļ vien, ka šiem būšot darišana ar Karpi, senāko Rigas velnu.</p>
             <p>Un patiesibai par godu jāsaka, ka ari šie jaunie cilveki sagatavojās cīnities ar zinamo ienaidnieku uz dzīvibu un nāvi.</p>
             <p>Beidzot Amurs un Raimunds sapulcinaja visus ap sevi, ari „Melno" Juri, un pasacija, kas katram darāms un piekodinaja cieši visiem, neizliet bez iemesla cilveku asinis, bet mēģinat ļaundarus dabūt dzīvus rokā." Turpretī „Melnais" Juris piemetinaja:</p>
             <p>„Tā nu katru reizi nevar viss teikt; pretinieku vajaga kādām reizem papriekšu ar kādiem krietniem belzieniem apdullināt un tad sasiet tam rokas un kājas.</p>
             <p>„Labi, Juri, labi," Raimunds piezīmeja; „ja vajadzigs apdullināt ari kādu, bet tikai nenosit nevienu no tiem; mums jadabu viņi dzīvi rokā; sodisim tos visus; bet tā, ka tie paliek dzīvi."</p>
             <p>„Ai, kungs," Juris iesaucās, „vaj drīkstu ko izlūgties no jums?"</p>
             <p>„Kapēc nē?"</p>
             <p>„Nu tad atļaujat man nopērt krietni Karpi! Un es jums saku, kur vilkšu, tur pielips, kur vilkšu, tur paliks švītra."</p>
             <p>„Labi, labi, redzesim," Raimunds paskaidroja.</p>
             <p>Bet kad otras dienas vakars tuvojās, tad tika nostāditas stingras vaktis, tiklabi pie Raimunda, kā ari Amura veikaliem, bet tā, ka ne pelite nevareja pielīst, ja vaktinieku acis to neredzetu. Bet ari viens slepens ziņnesis bija uzstādits, kuram bija japaziņo, pie kura veikala papriekšu Karpis ķeršoties, u. t. pr.</p>
             <p>Zinamā diena gāja uz beigām.</p>
             <p>Krēsla iesāka apklāt Liepaju.</p>
             <p>Ļaudis gāja pie dusas.</p>
             <p>Beidzot visās malās valdija miers un klusums.</p>
             <p>Ar vārdu sakot, visi Liepajas iemītnieki dusēja saldā miedziņā, kad trīs tumšas ēnas līda lēnam un uzmanigi pie Raimunda veikala telpām, – tas ir: Karpis ar saviem palīgiem. Pēdejie nesa sev līdzi lielas bleķa kannas, pilditas ar petroleju, ar kuru aplaistit vietas, kurām bija nodomāts pielaist uguni.</p>
             <p>Bet vaj vaktnieki tos redzeja, – vaj viņi bija gan nomodā? – Kas gan to šimbrīžam vareja pateikt?</p>
             <pb/>
         </div>
         <div type="chapter">
             <head>40. nodaļa: „Velns Liepajā!"</head>
             <p>Pats par sevi saprotams, ka paslēpušies vaktnieki redzeja visu, redzeja ļaundarus pielienam pie Raimunda telpām, aplejam trepes un citas vietas ar augšā minēto šķidrumu, pie kam viņi sabāza reizu reizem galvas kopā un klusam sarunājas. Beidzot Karpis izvilka iz ķešas kādus gruzdekļus, aplaistija tos ar petroleju un nolika tos pie vajadzigām vietam. Bet nu viņi sabāza atkal galvas kopā un par kautko sarunājas.</p>
             <p>Bet ai, šinī pašā acumirklī bija viņu nelaimes stunda klāt, jo ap visu triju galvam un kakliem apmetās stipra striķa cilpa, mesta no „Melnā" Jura, kura sarāvās tūliņ tik cieši kopā, ka ļaundari nedabūja ne iepīksteties, un pie kam nu zibeņa ātrumā aptinas ap visu triju galvam biezi segi tā, ja viņi ari mēģinatu brēkt, neviens nedzirdetu viņu saucienus.</p>
             <p>Nu viņi tika parauti gar zemi un tiem sasietas kājas, pēc tam ari rokas, lai gan sevišķi Karpis spārdijās, kā traks, lai gan viņš pūta un elsa kā piekusis vilks; bet tas viss viņam neko nepalīdzeja; viņš bija un palika Raimunda un Amura nelaimigais gūsteknis.</p>
             <p>„Zēni, nesat šos bendes-maisus pagrabā," Raimunds pavēleja un paliekat pie viņiem uz vakti, kamēr nebūs pienācis laiks viņus sodit."</p>
             <p>Un acumirklī tika ši pavēle izpildita.</p>
             <p>Visi trīs ļaundari tika kā pelu maisi ienesti pagrabā un nomesti zemē.</p>
             <p>Karpim un viņa palīgiem izgāja karsts un auksts caur kauliem, kad viņi dzirdeja Raimunda vārdus, ka šie tapšot soditi un nevis nodoti tiesam.</p>
             <p>Ak, un Karpis būtu patiesi atdevis pusi no savas naudas un mantas, ja viņš tikai tiktu no šīm nepatīkamām, briesmigajām ķezam vaļā.</p>
             <p>Bet šoreiz tam nebija nekādas ceribas uz tam.</p>
             <p>Un kamēr viņš un viņa biedri kunkstēja Raimunda pagrabā, tikmēr Amura un Raimunda uzraudzibā tika sasietas vairak žagaru</p>
             <pb/>
             <p>buntites, kā ari sakārtota Karpa maska, kurai to vajadzeja izrādit par dzīvu velnu uz Liepajas siena tirgus laukuma.</p>
             <p>„Cik uzskaitisim katram?" Runga, Liepajas zeltracis jautaja.</p>
             <p>„Katram 50," Amurs atbildeja.</p>
             <p>„Tas būs par daudz," Raimunds paskaidroja.</p>
             <p>„Kungs, nebūs vis par daudz," Runga atbildeja. „Jums nemaz nevar būt jausmas, ko un cik tādi tēviņi spēj panest. – Es domaju, dosim katram simtu pa dibenu, lai paliek drusciņ stīvi un lai neiet vairs dedzinat un aplaupit citu ļaužu mājas."</p>
             <p>„Nu, tad lai paliek ari pie piecdesmit cirtieniem," Raimunds atteica. „Man ari šķiet, ka tas nebūs vis par daudz!"</p>
             <p>Runga dabūja no Raimunda šnabi un alu un sasēja vajadzigas rīkšu buntites.</p>
             <p>Un kad visi bija iestiprinajušies un atspirdzinajušies, tad viņi iegāja minetā pagrabā, visu vajadzigo nesdami līdzi.</p>
             <p>„Zēni, ņemat šo te papriekšu," Amurs sacija, rādidams uz vienu no ļaundariem, kurš nu tika atšķirts no citiem, pienests pie kāda staba, uz kuru stutējas pagraba griezti, tad uzcelts kājās un ar stipriem striķiem pie tā piesiets, mugura atģērbta un tad Rungām pavēlets dot vajadzigos cirtienus, ko tas ari darija ar vislielako un labāko veiksmi.</p>
             <p>Ai, un ļaundaris locijās kā tārps, bet bļaut viņš nevareja, tapēc ka mute tam bija aizsieta.</p>
             <p>Varam gan iedomaties, kā nu Karpim bija ap dūšu, kad viņš dzirdeja asos rīkšu cirtienus, varam gan iedomaties, kā viņš trīceja un drebeja, gaididams ari uz savu kārtu.</p>
             <p>Un kad nu ari otris blēdis bija nosodits, tad viņš domāja, ka ša beidzamā stundiņa būšot klāt. Bet kā viņš brīnijās, kad tas netika tūliņ ņemts priekšā, taču tas sarāvās, kad viņš dzirdeja Amuru sakam:</p>
             <p>„Dodiet ari šim 10 cirtienus, pirms mēs to izpušķojam par velnu, liepajniekiem par izpriecašanos."</p>
             <p>Un nu ari viņš tika piesiets pie staba un tam uzskainti 10 rīkšu cirtieni.</p>
             <p>Kad tas bija noticis, tad iesākās cita ceremonija.</p>
             <p>Karpis tika pa daļai izģērbts un tad nosmulēts no galvas līdz kājam ar biezu darvu, nokaisīts ar vistu spalvam un savārtits </p>
             <pb/>
             <p>krietni pa smiltim, tad ari viņa seja nosmēreta ar augšā minēto maisijumu, un tad uzspiesta galvā pagatavotā velna cepure ar tiem āža ragiem un ar tām garajām melnajām ausim un ar garām gaiļa spalvam izgreznotu. Bez tam tika pielikta tur, kur mugura beidzas, gara, līka govs aste ar krietnu spalvas kušķi galā, un tā nu velns bija gatavs.</p>
             <p>Gan Karpis mēģinaja lūgties, bet tiklīdz viņa mute atdarijās, Juris tam iekrāva tūliņ par lūpam un tam bija jastāv rāmam kā jēram.</p>
             <p>Bet kāds viņš nu gan beigu beigās izskatijās?</p>
             <p>Ne mazak, ne vairak, kā briesmigs velns, kurš nupat izlīdis iz elles dziļumiem, izlīdis iz viņas tumšiem dibeņiem.</p>
             <p>„Ko jūs ar mani darat?" viņš beidzot ierūcās. „Vaj jūs gribat mani nogalināt?!"</p>
             <p>„Nogalinat gan nē," Amurs paskaidroja; „bet nodot tevi velnam un viņa eņģeļiem, lai tie izdarās ar tevi pēc patikšanās."</p>
             <p>„Laižat, lūdzu, mani vaļā," viņš ķerkstošu balsi sauca.</p>
             <p>„Pļaukt," nokrita Jura smagā roka uz viņa lūpam un viņam vajadzeja ciest atkal klusu.</p>
             <p>Pusnakts jau sen bija pāri, kad ši ceremonija beidzās.</p>
             <p>„Vaj jaiet?" Juris ierunajās.</p>
             <p>„Vēl nē," Raimunds atbildeja; „vēl par agru, – pagaidisim vēl mazu brīdi. Kad gaisma iesāks aust, tad iesim."</p>
             <p>Ļaundari nu tika piesieti pie stabiem, tā ka no bēgšanas nevarēja būt ne runas. Tomēr Raimunda sirds iežēlojās par viņiem un viņš tiem lika pasniegt pa šņabam un vairak kausus laba alu, kas viņus atkal daudz maz atspirdzinaja, kamēr viņš pats un Amurs atstāja drēgnās pagraba telpas un gāja augšup, atpūsties un atspirdzinaties.</p>
             <p>Pēc tam viņi iekāpa vēl reiz pagrabā, lai aizvestu Karpi uz augšā minēto tirgus laukumu, kas ari, nevienam neredzot, notika.</p>
             <p>Karpis tika tur pie kāda laterna staba atmuguriski piesiets, bet tā, ka no vaļā tikšanas nevareja būt ne runas un tad paši devās ātriem soļiem projām.</p>
             <p>Karpis gan nu būtu varejis brēkt un saukt pēc palīdzibas, bet viņš jau to nevareja, tapēc ka mutē bija iegrūsts liels pakulu </p>
             <pb/>
             <p>kušķis, samērcets izkausetā piķī, un nu izpildija velna bārdas vietu.</p>
             <p>Bet kad saule bija uzlēkusi un apzeltija Liepaju un viņas apkārtni, tad, protams, viņas gaišie stari apspīdeja ari drūmo par velnu pārvērsto Karpi.</p>
             <p>Un gandrīz visi Liepajas iedzīvotaji saskrēja kopā, skatities briesmigo, dzīvo velnu, kliegdami brēkdami:</p>
             <p>„Lautiņi, ļautiņi! Ari pie mums ieradies Rigas velns, no kurienes tad viņš gan būtu nācis, ja ne no Rigas?"</p>
             <p>„Zinams, zinams," dažas balsis sauca; „pie mums Liepajā jau velna nav!"</p>
             <p>Un troksnis palika arvienu lielaks un lielaks, kamēr nebija iejaukusies vietejā policeja un atsvabinajusi Karpi no minetā staba un paņēmusi to sev līdzi un nolikusi to drošā vietā. Bet kāds gan bija tas ceļš no tirgus laukuma līdz policejai. Ak, priekš Karpa tas visgrūtakais, kādu tas savā mūžā bija gājis. Pagāja vairak minūtes, kamēr viņš tika kādu soli uz priekšu; jo policeja bija par vāju, izklīdinat lielos ļaužu barus. Ziņkāriba bija tik liela, ka daudzi uzkāpa kokos, uz jumtiem un sētam, kamēr Karpis, tā sakot, svīda nāves sviedrus. Bez tam viņš ari noģida, ka šim neesot nekas labs sagaidāms, viņš noģida, ka Liepajas policeja viņu visadi iztaujās un nelaidis vis tik lēti vaļā.</p>
             <p>Un lai gan diena gāja uz beigām, tomēr pie policejas atradās vēl daudz ziņkārigi ļaudis, kuri visi gribēja redzet minēto velnu un policejas ierēdņiem nācās diezgan grūti ļaužu prātus apmierinat, paskaidrodami, ka šie ne no kāda velna neko nezinot, u. t. pr.</p>
             <p>Bet ka gan nu klājās viņa palīgiem?"</p>
             <p>Patiesibai par godu jāsaka, ka tiem klājās daudz labāki, nekā Karpim, jo kad Amura dusmas bija pārgājušas, tad dusmu vietā iestājās mīkstsirdiba, tāpat ari Raimundam.</p>
             <p>Viņi pavēleja tos atraisit no stabiem, lika atnest viņiem ūdeni, lai tie nomazgatos un notīritos, pasniedza ēdienus un dzērienus un tad palaida tos lai šie ejot kur kājas nesot galvu, tikai lai šie nerādoties vairs Liepajā, iedeva katram pa trīs rubļiem naudas, piekodinadami, lai šie meklējot labāki kādu nekādu </p>
             <pb/>
             <p>darbu, un lai iesākot godigi nopelnit savu dienišķu maizi, un starp citu Amurs nopietnu balsi teica:</p>
             <p>„Vīri, jūs vēl esat, kā es redzu, jauni un spēcigi, jūs vēl varat atgriezties un palikt par labiem, godigiem cilvekiem, sev pašiem par labu un svētibu, bet Dievam par godu un slavu."</p>
             <p>Kad viņi šos vārdus dzirdeja, tad tie iesāka raudat, noskūpstidami Amura un Raimunda rokas, pie kam viens no tiem, kā likās, tas jaunākais, trīcošu balsi teica:</p>
             <p>„Kungs, Karpis mūs pierunaja un ieveda šinī nelaimē, bet es gribu laboties un tapt atkal par labu cilveku; paldies par jūsu labiem vārdiem, paldies par jūsu labsirdibu."</p>
             <p>Un kad viņi bija izlaisti iz pagraba laukā, tad viņi aizgāja ātriem soļiem projām, un tie netika vairs nekad ne no Raimunda, ne ari no Amura Liepajā redzeti.</p>
             <p>Tomēr jacer, ka viņi bija labojušies un palikuši par godigiem, uzcītigiem strādniekiem, labiem cilvekiem.</p>
             <pb/>
         </div>
         <div type="chapter">
             <head>41. nodaļa: "Melnā" Jura atgriešanās</head>
             <p>Lielais tracis bija beidzies, ļaužu prāti bija atkal apmierinajušies un Liepajā valdija senakā kārtiba, lai gan zinamais velns stāveja vēl visu ļaužu mutē.</p>
             <p>Vecie ļaudis purināja galvas, kad par viņu runāja, jaunie smējās, bet bērni piespiedās aiz bailem pie savām mātem, daži palīda pat pagulte, lai ļaunais viņus nedabūtu rokā un neaiznestu uz tumšo elli, kamēr nabaga velns, Karpis, atradās Liepajas policejas cietumā, no kura viņš netika vis tik ātri izlaists laukā, kā tas bija cerejis; jo policeja noģida itin pareizi, ka šis kungs esot izgājis uz nedarbiem, noģida itin pareizi, ka pie viņa izdarits atriebibas un soda akts.</p>
             <p>Policeja bija ari dzirdējusi senaki par kādu Rigas velnu, un domāja, vaj tikai šis kungs neesot viena un ta pati persona, u. t. pr.</p>
             <p>Bet lai gan viņš nu tupeja cietumā, lai gan viņa palīgi bija atstājuši Liepaju, tomēr Raimunds un Amurs nostādija vēl arvienu vaktis pie saviem veikaliem, sevišķi pa naktim.</p>
             <p>Tapēc nav jabrīnas, ka ari „Melnais" Juris atradās vē pie Raimunda, uz kura veiklumu un izmanibu vareja paļauties.</p>
             <p>Tomēr Raimunds kā ari Amurs nevareja diezgan izbrīnities, kā Juris bija beidzamās dienās palicis tāds domigs un nolaidigs, tāds kā bēdigs, tāds kā noskumis.</p>
             <p>Un tā ari bija.</p>
             <p>Juris bija, tā sakot, pārvērties.</p>
             <p>Ja gan, – ilgi, ilgi tas nebija godigu ļaužu vidū tik ilgi uzturejies, kā tagad, pie kuriem viņš redzeja uzcītibu un cenšanos uz visu labu, redzeja, ka uzcītiba un darbs nes labus, saldus augļus, redzeja ari, ka paklausiba un padeviba rotā cilveku un piepilda viņa sirdi ar pastāvigu prieku.</p>
             <p>Bet turpretī, kas gan viņš pats bija?</p>
             <p>Kains, Kains, – nekas vairak, kā sava brāļa nokavejs, Kains.</p>
             <p>Pirmo reizi savā mūžā viņš sajuta, cik dziļi šis esot grimis. – Pirmo reizi viņš sajuta, ka viņa vieta esot elle.</p>
             <pb/>
             <p>Un kad ceturtā dienā Raimunds uzkāpa uz bēniņiem viņu apraudzit, tad tas atrada to ļoti noskumušu un bēdigu. Un kad viņš jautajā:</p>
             <p>„Juri, sakāt man taču, kas jums kaiš?" – tad viņš dobju balsi atteica:</p>
             <p>„Kungs, jūs nevarat manas bēdas atņemt un nevarat manu nastu pavieglinat; – diezgan, kad es jums pasaku, ka es esmu tas nelaimīgākais cilveks pasaulē."</p>
             <p>„Kapēc, Juri?"</p>
             <p>„Ak, kungs, sakāt man taču, kad gan var laupitajs un slepkava būt laimigs?"</p>
             <p>Raimunds saprata šo vārdu patiesibu, tadēļ viņš klusēja kādu brītiņu; beidzot viņš sacija:</p>
             <p>„Juri, kā būtu, kad jūs paliktu pavisam pie manim un iesāktu jaunu, godigu dzīvi?"</p>
             <p>„Nē, kungs, par vēlu," Juris atbildeja; „asinis prasa asinis, un es esmu gatavs viņas nodot par saviem asiņainiem grēkiem, par saviem briesmigajiem noziegumiem."</p>
             <p>Abi vīri klusēja.</p>
             <p>Raimunds pirmajā acumirklī nezinaja, vaj ticet Jura vārdiem jeb nē?</p>
             <p>Bet kad viņš paskatijās Jura asarainās acīs, iz kurām bija pazudušas ellišķigās dzirkstes, tad viņš vairs nešaubijās par Jura nopietno vārdu patiesibu.</p>
             <p>„Un vaj jūs patiesi gribat nest šo upuri par salīdzinašanos ar Dievu un cilvekiem?" Raimunds jautajā.</p>
             <p>„Patiesi kungs," Jura atbilde skanēja.</p>
             <p>Raimundam palika mīksti ap sirdi un viņš maigu, līdzcietigu balsi teica:</p>
             <p>„Juri, lai Dievs dod, ka jūsu gals būtu svētigs un labs. – Tomēr pārliekat šo lietu pamatigi; varbūt, ka debess rādīs vēl kādu citu ceļu, pa kuru jūs varesat kļūt pie miera."</p>
             <p>To sacijis viņš atstāja Juri vienu un devās tūliņ pie sava sievas tēva, Amura, pasludināt ari tam lielo brīnumu, kuru viņš nupat bija piedzīvojis, un uzaicinaja ari viņu atnākt pie Jura un izsacit ari par to savas domas.</p>
             <p>Amurs gāja viņam uz vietas līdzi.</p>
             <p>Ari Adelina brīnijās par Jura vārdiem.</p>
             <p>Pēc kādam minūtēm Juris tika nosaukts no bēniņiem zemē un ielaists Raimunda dzīvoklī, kurā atradās Amurs, Raimunds un Adelina, Raimunda sieva.</p>
             <p>Jurim tika piedāvati uzkožamie un alus; bet viņš paklusu balsi teica:</p>
             <p>„Lūdzu, es negribu ne ēst, ne dzert; mana sirds ir grūta un bēdu pilna. Un viņa ari nebūs mierā, pirms nebūšu uzdevis savus noziegumus pienākošā vietā, kā ari visus citus blēžus, laupitajus un zagļus, sevišķi Karpi, viņu virsnieku."</p>
             <p>„Bet jums pašiem ari būs jacieš grūts sods," Adelina ierunajās.</p>
             <p>„Par to nekas, esmu jau ari izpelnijies bārgako sodu, tapēc nebīstos no ta, kaut ari bende man pat šodien nocirstu galvu!"</p>
             <p>Un nu visi klātesošie bija pārliecinajušies, ka Juris nejokojoties vis, bet gribot iet nodoties pats sevi tiesam.</p>
             <p>Visiem, ari Amuram, palika tā mīksti, tā žēli ap sirds.</p>
             <p>Viņi lūdza, lai Juris paliekot vēl kādas dienas pie šiem un atpūšoties un atspirdzinajoties un tad lai ejot Dieva vārdā uz kurieni viņš pats gribot.</p>
             <p>Pa tam Rigas tiesas bija nākušas uz pēdam veselai laupitaju un dedzinataju bandai no kuriem daži biedri jau sēdeja aiz restēm, bet kuri pastāvigi liedzās un palika pie tam, ka šiem neesot nekāda daliba ar šādu bandu u. t. pr.</p>
             <p>Beidzot tiesneši apsolija tam pilnigu amnestiju (piedošanu), kurš būšot izsacit pilnu patiesibu un uzdot ari citus vainigos; bet rē, – neviens to nedarija.</p>
             <p>Un šis ārkārtigais apstāklis nāca, gluži nezinot, Jurim par labu.</p>
             <p>Jo kad viņš kādas dienas bija zem Raimunda paspārnes pavadijis, tad viņš nebija vairs aizturams, bet viņš paskaidroja :</p>
             <p>„Lūdzu, kungs, ļaujat nu man iet uz Rigu, lai varu nodoties pats sevi tiesam un saņemt to, ko es esmu nopelnijis ar saviem darbiem."</p>
             <p>Un patiesibai par godu jāsaka, ka Raimunds, Adelina un Amurs bija ļoti kustināti un novēleja laupitajam laimigu ceļojumu un pastāvibu savās apņemšanās.</p>
             <pb/>
             <p>Bet kad Raimunds tam gribēja dot lielaku zumu naudas par zinamiem pakalpojumiem, tad viņš neņēmu to pretī, sacidams:</p>
             <p>„Man vairs naudas nav vajadzigs, paturat to pie sevim, dodat man tikai kādus 5 rubuļus ceļa naudas. Bet ja es atnākšu kādu reizi no Sibirijas kalnu raktuvem atpakaļ, tad dodat man to, tad man viņa būs vajadziga."</p>
             <p>Juris nu atvadijās asaram acīs no zinamām personām un devās taisni uz Rigu. Un kad viņš tajā bija nokļuvis, tad tas gāja taisni uz kriminal-tiesu, stājās tai priekšā un drošu balsi teica:</p>
             <p>„Augstcienitie tiesas kungi, es esmu tā sauktais „Melnais" Juris, un nāku pats sevi jums nodoties, kā ari uzdot visus blēžus, laupitajus un namu dedzinatajus, kuru galva un virsnieks ir Karpis."</p>
             <p>Tiesas kungi sarāvās. Bīstamais „Melnais" Juris stāveja viņu priekšā!</p>
             <p>Tas taču bija nedzirdets notikums.</p>
             <p>Briesmigais laupitajs nodevās pats tiesam! – Tomēr tiesas priekšnieks jautaja:</p>
             <p>„Bet sakāt man, kas jūs spieda uz šo nedzirdeto, ārkārtigo soli?"</p>
             <p>„Mana paša sirdsbalss, kas mani apsūdz dienam un naktim," Juris drošu balsi atbildeja.</p>
             <p>„Vaj jūs ari zinat," tiesas kungs teica, „kādu lielu labumu jūs caur to esat panākuši?"</p>
             <p>„Nē," Juris atteica.</p>
             <p>„Jo labāki," tiesas kungs piemetinaja; jo redzat, kad jūs mums šodien uzdosat visu to ļaundaru vārdus, kuri beidzamā laikā aizdedzina citu ļaužu namus, laupa un pastrādā dažadus briesmu darbus – tad jums tiks visi noziegumi piedoti, ja daudz, tad jums būs kādus gadus jastāv zem policejas uzraudzibas."</p>
             <p>„Tādu žēlastibu jūs nevarat man parādit, jo es esmu izdarijis vairak noziegumus, lai gan ne uz savu roku, bet visvairak us Karpa pavēli."</p>
             <p>„Kādus noziegumus tad jūs turat par tiem lielakajiem?"</p>
             <p>„Nu, kungi, nosist cilveku?"</p>
             <p>„Cik tad jūs esat nokavuši?"</p>
             <p>„Kādus trīs, bet tie bija Karpa upuri."</p>
             <pb/>
             <p>„Kadēļ Karpa?"</p>
             <p>„Tadēļ, ka viņš tos bija apdrošinajis, un tad lika man tos nogalināt."</p>
             <p>„Briesmigi," tiesas kungi iesaucās, „tad jau viņš ir lielaks slepkava nekā jūs!"</p>
             <p>„Tā ir," Juris paklusu balsi piemetinaja.</p>
             <p>„Un vaj jūs nu uzdosat visu ļaundaru vārdus?"</p>
             <p>„Ja, augstcienitie kungi."</p>
             <p>Un nu pagāja labs laiks, kamēr Juris nebija uzdevis visus. Rigā atrodošos laupitajus un ļaundarus uu ugunspielicejus, sevišķi viņu virsnieku Karpi.</p>
             <p>„Labi," tiesas kungs piezīmeja; „mēs turesim vārdu un gādasim par to, ka jūs paliekat bez soda; bet vaļā laist mēs jūs tagad nevaram, kamēr jūsu vārdi nebūs izrādijušies par patiesiem. Mēs jūs ieliksim tagad vieglā cietumā, kur jūs dabusat labu ēdienu un visu citu, kas pie miesas uztura vajadzigs; tikai to mēs jums piekodinajam, pastāvet pie patiesibas un dot arvienu taisnas atbildes. Nu, vaj darisat tā?"</p>
             <p>„Darišu," Juris raudošu balsi atbildeja.</p>
             <p>„Kapēc jūs raudat?" tiesas kungs jautaja.</p>
             <p>„Ak, kungs, šādu lielu žēlastibu, kādu jūs man pierādat, neesmu patiesi pelnijis. Bez tam man mani noziegumi patiesi ļoti žēl, un es apsolos jums, ka es vairs nekad neļaušos sevi piemānities un turešos uz taisnibas un patiesibas ceļiem."</p>
             <p>„To mēs jums novēlam no sirds," tiesas kungs piemetinaja.</p>
             <p>Un kad vēl dažas fomalitates bija izdaritas, tad Juris tika aizvests klusam uz cietumu, kur viņš tika turēts tā, kā tiesas kungi bija tam sacijuši.</p>
             <pb/>
         </div>
         <div type="chapter">
             <head>42. nodaļa: Uztraukums Rigā</head>
             <p>Karpis, lai gan bija cerejis ātri no Liepajas policejas cietuma kļūt laukā un tad doties atkal atpakaļ uz Rigu, tomēr šoreiz ļoti vīlās.</p>
             <p>Un ak, kā viņš izbijās, kad kādā rītā ienāca cietumā kāds augstāks ierēdnis ar cietuma uzraugu un ieslēdza viņa rokas un kājas važās.</p>
             <p>Gan viņš mēģinaja pretoties un atsaucās uz savu neaptraipitu dzīvi, bet viņa vārdi netika nebūt ievēroti, turpreti viņam tika paskaidrots, ka šādā stāvoklī viņš būšot nokļūt drošaki Rigā.</p>
             <p>Bet ai, kā sirmās Rigas iedzīvotaji uztraucās, kad jau otrā dienā, pēc tam, kad Juris bija augšā minētas bandas locekļus uzdevis, daudz cilveki tika apcietinati, apmēram kādas 60 personas, to starpā ari daži līdz tai dienai par godigiem vīriem tureti pilsoņi, no kuriem daži, kad viņi pamanīja nebalto dienu, nogalinājās.</p>
             <p>Tas bija uztraukums, kāds reti sirmajā pilsētā bija piedzīvots. Pēc kādām dienam tika ari Karpis pārvests no Liepajas uz Rigu, ieslēgts dzelzēs un zem stipras apsardzibas.</p>
             <p>Un patiesibai par godu jāsaka, ka lielaka daļa no apcietinatiem atzinās par vainigiem, bet aizrādija, ka viņi tikuši uzpirkti, visvairak no Karpa un lūdzās piedošanu, ko, kā jau protams, Rigas kriminal-tiesa nevareja darit.</p>
             <p>Pie izmeklešanas nāca brīnuma lietas gaismā.</p>
             <p>Par piemēru: Karpis un vēl kādi no ļaudim cieniti vīri bija jau gadiem rīkojušies ar cilveku apdrošinašanu, bet tad dažus no tiem likuši nogādat pie malas, ka ari par labu naudas zumu nodedzinajuši tādiem mājas, kuri gribēja iegūt apdrošinašanas sumas u. t. pr.</p>
             <p>Pienākoša tiesa strādaja ar lielu uzcītibu un sparu, kamēr ļaundari nebija dabujuši katris savu sodu.</p>
             <p>Karpis, ja nemaldos, tika notiesats uz 20 gadiem pie spaidu darbiem Sibirijā, bet pēc izciesta soda tam bija japaliek turpat visu cauru mūžu.</p>
             <pb/>
             <p>Ari Juris nepalika vis gluži veselu ādu; viņš tika nolikts uz divi gadiem zem policejas uzraudzibas, bet tā, ka viņš bija patiesi atgriezies no saviem nedarbiem un uzvedas godigi, ja, – pat priekšzīmigi, tad viņam netrūka ne darba, ne ari peļņas.</p>
             <p>Pēc noritejušiem uzraudzibas gadiem viņš apmeklēja ari Raimundu un Amuru, kuri viņu saņēma laipni un ar sevišķu prieku nevien tadēļ, ka tas bija turējis vārdu, bet bija, tā sakot, piedzimis no jauna un palicis par uzcītigu, darbigu vīru, un kurš beidzot, caur Raimunda un Amura palīdzibu, nopirka pāris krietnu zirgu un ratus un palika par godigu ormani.</p>
             <p>Bet nabaga laucinieks, kas toreiz Jelgavā tika ielikts cietumā dēļ no Karpa paša nožņaugtās radinieces, tika izlaists iz augšā minētas pilsētas cietuma, ar to piezīmi, ka uz ceļu vaj ielas atrastas lietas, lai tās būtu kādas būdamas, vajagot nodot policejai un ne vis pārdot.</p>
             <p>Tomēr tās asaras, kuras Karpis ar saviem biedriem un palīgiem gadu gadiem  daudz cilvekiem izspiedis, tās redzeja ari augšā tas lielais soģu soģis un nodeva visus negantniekus laicigu tiesu rokās, jo vēl nāca arvienu jauni noziedznieki klāt, beidzot ari viltigie liecinieki un netaisnie zvēretaji, kuri visi tika bārgi nosoditi.</p>
             <p>Un rē, no ta laika nav vairs Rigā nekad tikdaudz ugunsgrēki piedzīvoti, ka toreiz, kur taču gandrīz katru dienu zvani deva signālus par ugunsgrēkiem.</p>
             <p>Bet no ta laika bija ari Raimundam un Adelinai miers.</p>
             <p>Viņi dzīvoja laimigi un priecigi, un viņu veikals paplašinajās vaj ar katru dienu, un viņi palika bagātaki un bagātaki, un viņus varetu saukt par patiesi laimigiem cilveku bērniem, ja Raimunda sirdi negrauztu kāds slepens tārps, kuru neredzeja neviena cilveka acs, un šis tārps bija un palika viņa tēva lāsti, kurus tēvs, vecais bagātais Rigas lieltirgonis Balzams, vēl nebija ņēmis atpakaļ, vēl nebija savu vienigu dēlu iecēlis atkal bērna kārtā, bērna tiesibās.</p>
             <pb/>
             <p>Un šis apstāklis noskumdinaja viņu daudz reizes, šis apstāklis spieda viņa kamiešus un sarūktinaja viņa dzīvi reizu reizem.</p>
             <p>Gan tēvs bija jau sen dabūjis dzirdet, ka viņa dēls esot apprecejis ienīsto Adelinu un ka tas esot palicis par krietnu, turigu tirgoni Liepajā, bet viņš tomēr nebija to līdz šim aicinajis pie sevim, nebija viņam piedevis.</p>
             <gap unit="illustration"/>
             <p>Un tā aizriteja vairak gadi no vietas, bet plaisma starp tēvu un dēlu nebija nebūt mazinajusies.</p>
             <p>Gan Dievs piešķīra viņam visus priekus un laimi, kas labā laulībā tiek piedzīvoti, svētidams viņa mūža deribu ar Adelinu, ar vairak smuidriem bērniem, gan puiseniem, gan meitenēm, tomēr tēva vaigu viņš nebija līdz šim redzejis, un nebija varejis ari uzskatities savas dārgās mātes mīlestibas pilnās acīs.</p>
             <p>Bet vaj ari vecais Balzams bija laimigs, vaj viņa sirdī valdija miers un prieks, to redzesim vēlaki.</p>
             <pb/>
         </div>
         <div type="chapter">
             <head>43. nodaļa: Nelaimiga lauliba</head>
             <p>Lai gan lauktirgotajs Duzis mīleja savu tik neceretā vīzē iegūto jauno sieviņu Alisi un lai gan viņa to ari iesākumā likās mīlejot un cienijot, bet viņas sirds sāka drīz vien atdzist pret savu patiesi labvēligo vīru, un viņas domas aizmaldijās arvienu pie Raimunda, pie tā vīra, no kura viņa domāja, ka tas esot tas visskaistakais cilveks pasaulē, un viņa aina rādijās daudz reizes viņas gara acu priekšā, tā ka beidzot viņa domāja, ka ši esot ta nelaimigakā sieva pasaulē, un ka tās svētās saites, kas viņu saistija pie Duža, esot saraustāmas; jo tās esot nepanesamas un nejaukas.</p>
             <p>Duzis gan bija cerejis, ka caur jauno sieviņu viņa iekšejā saimnieciba būšot dabut citadu, labāku virzienu, bet tas nenotika vis, bet gan otrādi.</p>
             <p>Viņa diezgan ērtās un labi iekārtotās dzīvojamās telpas palika ar laiku netīras un mēbeles putekļainas.</p>
             <p>Ar vārdu sakot, Duža iekšejā saimnieciba gāja acim redzot lejup, pat lāgi paēsties viņš nedabuja.</p>
             <p>Turpretī Alise lasija un lasija gan romānus, gan ari citas tam līdzigas grāmatas un beidzot nelikās par saimniecibu neko vairs zinot. Un kad Duzis lēniem, mīligiem vārdiem tai atgādinaja, ka labas sievas pienākums taču esot turēt savu saimniecibu kārtibā, tad viņa spītigu balsi atbildeja:</p>
             <p>„Hāāa, vaj tad tu esi mani priekš strādašanas atvedis šurpu; es domāju, ka tāds vecs āzis, kāds tu esi, var būt laimigs dabūjis tādu jaunu sievu, kāda es esmu. Saki paldies Dievam, ka es nācu pie tevis, jo citadi būtu tevi utes noēdušas."</p>
             <p>„Šie vārdi Duzim gāja kā ass nazis caur sirdi, viņš noģida, ka šis esot iestidzis nelaimigas laulibas muklājā, iz kura pavisam izkulties laukā gan nevienam mirstigajam nav izdevies. Viņš noģida, ka caur Alisi šim esot uzlikts krusts, kuru neviena cilveka roka nevarot noņemt. Bez tam viņš bija pārliecinajies, ka jaunā sieva šo pavisam nemīlejot, bet gan lakstoties ar viņa apakšniekiem, viņa komijiem, sevišķi ar to skaistāko, jaunāko un veiklako.</p>
             <pb/>
             <p>Un kad viņš tai pārmeta, ka ši paliekot pret viņu dienu no dienas neuzticigaka, tad ta brēca:</p>
             <p>„Neģēli, vaj tu man vari aizliegt parunaties ar citiem cilvekiem; tu gan laikam esi pazaudejis prātu? Turi labāki muti, citadi dabusi vēl pērienu!"</p>
             <p>„Oho," Duzis pirmo reizi dusmigu balsi iesaucās; „vaj tu ari zini, ko tu tagad esi izrunajusi? Man šķiet, ka tu piekop netiklu dzīvi un esi ar maniem komijiem jau tik tāļu tikusi, ka esat norunajuši mani nogalināt! - Labi, ka es to zinu!"</p>
             <p>„Ko tu zini?" Alise spiedza. „Tu neko nezini! – Tu esi aklis! – Ja tu būtu prātigs vīrs, tad tu prastu savu skaisto sievu glabāt un sargāt, tad tu viņu nestu, tā sakot, uz rokam; bet tu jau esi gatavs lācis, kuru var pie ķēdes padancinat, kā grib! – Turi labāki muti, lai nenotiek vēl lielaks tracis!"</p>
             <p>„Labi, labi," Duzis sāpigu balsi sauca; „līdz šim esmu visu ar lielako pacietibu panesis, visu, itin visu, bet ka tu jaucies ar maniem komijiem, to es necietišu; es tos pat šodien atlaidišu no vietas un pieņemšu tādus, kuriem būs vairak godprātibas un neaizskārs sava maizes-deveja sievu!"</p>
             <p>„Pamēģini tikai to darit, tad tu gan redzesi, kas notiks!" Alise brēca, palikdama pie tam zila, melna.</p>
             <p>„Kas notiks?!" Duzis skarbu balsi jautaja.</p>
             <p>„Dabusi sukas!"</p>
             <p>„Ko es?!"</p>
             <p>„Ja, – tu!"</p>
             <p>„Tu esi traka!"</p>
             <p>„Un tu esi dulls!"</p>
             <p>„No kāda laika?"</p>
             <p>„No mūžibas!"</p>
             <p>„Turi muti!"</p>
             <p>„Turi pats muti!"</p>
             <p>„Turi muti, jeb dabūsi pļauku!"</p>
             <p>„Dabusi pats!"</p>
             <p>„Še viena!" Duzis iesaucās, un iedeva Alisei vienu par lūpam.</p>
             <p>„Ē, ē, ē! jaunā sieva brēca, ka vaj ausis bija jabāž cieti. Ē, ē, ē! – Vai, vai, vai, Asinis, asinis?  Razbainieki, razbainieki! Ļautiņi, ļautiņi,  glābjat, glābjat mani!"</p>
             <pb/>
             <p>„Turi muti, čūska!" Dūzis brēca.</p>
             <p>„Nolādets vērsis!" Alise sauca, un paķēra ūdens karafi un svieda ar to Duzim taisni pa galvu tā, ka ta sadrupa gabalu gabalos. Protams, ka nu asinis plūda iz vairakām vātim aumaļām vien.</p>
             <p>Tomēr Duzis negribēja vis palikt savai nelietigai sievai nebūt apakšā.</p>
             <p>Viņš norāva siksnu no sava viduča, satvēra jauno sievu aiz abām rokam un iesāka to krietni vien ieskāt, nelikdamies par viņas bļaušanu ne zinot. Un kur viņš cirta, tur pielipa, tur palika švītra.</p>
             <p>Bet brīnums, lai gan komiji un citi mājas ļaudis dzirdeja Alisi bļaujot un brēcot, tomēr neviens nenāca viņas glābt un aizstāvet, turpretī viens komijs iesaucās:</p>
             <p>„Lai dod, lai dod, – sen jau pelnijusi!"</p>
             <p>Un kad viņa pamanija, ka neviens nenākot šīs glābt, tad viņa iesāka savu vīru lūgties.</p>
             <p>„Nu, domāju ka šoreizi pietiks," Duzis, elsdams, pūzdams teica, un palaida jauno sievu vaļā: bet pats izcirtās pa durvim laukā.</p>
             <p>Viņa apakšnieki viņu tādu asiņainu ieraudzijuši, izbijās un atkāpās kādus soļus atpakaļ, cits uz citu paskatidamies.</p>
             <p>Duzis turpretī sauca:</p>
             <p>„Redzat nu, kāds es izskatos! – Redzat, kāda man sieva! Lūdzu, dodat man aukstu ūdeni, lai varu apturēt asinis!"</p>
             <p>„Un rē, – visi komiji pieskrēja viņam klāt un iesāka savu priekšnieku, kā vien zinadami un prazdami, apkopt, viņa vātis nomazgat no asinim un tās sasiet, kas ari tiem pilnigi izdevās.</p>
             <p>Kad tas bija noticis, tad Duzis mierigu balsi jautaja:</p>
             <p>„Lūdzu, sakāt man, vaj es esmu pret jums bijis kādu reizi netaisnis, bārgs, vaj slikts?"</p>
             <p>„Nē, kungs, nē," – viņi visi atbildeja.</p>
             <p>„Tālak, sakāt man droši, vaj mana sieva ir jums bijusi uzbāziga, jeb nē?"</p>
             <p>„Tāda gan viņa bijusi tie atteica. „Šo pērienu viņa pilnigi pelnijusi."</p>
             <p>„Labi, bet vaj kāds no jums stāvejis ar viņu ciešakā sakarā?"</p>
             <pb/>
             <p>„Nē, kungs, to mēs visi varam katrā laikā apzvēret," atbilde skanēja.</p>
             <p>„Ļoti labi." Duzis piemetinaja; tā tad es zinu, ka jūs esat daudz godigaki, nekā mana sieva. – Labi, dzīvosim ari uz priekšu kopā; bet savu sievu es tūliņ padzīšu, lai iet, kur nākusi; viņa ir lauzusi manu sirdi uz visiem laikiem! – Mīlestibas vietā ieviesies manā sirdī ienaids un riebjums."</p>
             <p>Bet kamēr Duzis vēl runāja, izdrāsās ari Alise iz iekšejām telpām ārā, kliegdama, brēkdama:</p>
             <p>„Mani kungi, glābjat mani glābjat, no ši briesmoņa nagiem. Redzat taču, es jau esmu sadauzita zila, melna! - Nākat jel, mani mīļie kungi, gāzisim viņu zemē un dosim tam uz ādas, cik vien iet!"</p>
             <p>Bet lai gan ta sauca un lūdzās, tomēr neviens nepacēla ne pirkstu; – bet tie paskatijās cits citam acīs un pasmējās.</p>
             <p>„Ko? – jūs rādat man zobus?!" Alise brēca.</p>
             <p>„Nu, tad projām visi, visi iz mū — nē, — iz manām mājam! Diedelnieki tādi! – Nāk te sarīties un negrib neka laba pastrādat. Nu tad, ko gaidāt? – Nākat taču man palīgā vilkt šo tēviņu zemē!"</p>
             <p>„To mēs nekad nedarisim!" vecakais komijs atteica; „mēs savu labo, godigo maizes-deveju nekad neaizskārsim!"</p>
             <p>„Cūka tāds!" Alise kliedza. „Ārā no manas mājas! - Tie citi var vēl palikt šepat; tie vismazakais nav tik rupji un dumji?"</p>
             <p>Duzim bija jāpasmejas, vaj gribēja, jeb negribēja.</p>
             <p>„Klausies, Alise," viņš nopietnu balsi teica, „tev pašai jaatstāj pat šodien manas mājas! – Ej, un sataisies, ka vari braukt projām uz turieni, no kurienes tu esi nākusi! Mani biedri, jūs esat dzirdejuši, ko es esmu runājis.</p>
             <p>„Esam dzirdejuši!" visi atsaucās.</p>
             <p>„Ko? – Man jaejot projām?" niknā sieva brēca; „labi, labi; bet es neatstāšu še neviena akmeņa uz otra!"</p>
             <p>Šos vārdus izgrūdusi, viņa iecirtās zibeņa ātrumā, kuknī un, lielu uguns pagali paķērusi, devās uz govju kūti, kurai bija vēl salmu jumts, – un, – pirms Duzis kā ari viņa komiji atjēdzās, </p>
             <pb/>
             <p>kas notiekot, kūts jumts jau dedza un pēc kādām minutem stāveja vienās liesmās.</p>
             <p>Par laimi lopi bija uz ganibam, tā ka tie palika visi dzīvi.</p>
             <p>Un tā ka vējš nesa liesmas uz lauka pusi, tad nenotika nekāda lielaka skāde. Tikai vecā lopu kūts nodedza līdz pamatiem.</p>
             <p>Protams, ka ļaudis saskrēja no malu malām kopā un drīz vien atskanēja stipri saucieni.</p>
             <p>„Duža sieva aizdedzinajusi kūti! – Duža sieva ir traka!"</p>
             <p>„Ļautiņi, ļautiņi," kāda paveca sieva brēca, „vī,—vī,— vaj tad šo jauno bābu neviens nevar valdit?!" – Ņemat taču viņu pie dziesmas un notaskajiet to. Es tik ilgi jau dzīvoju šinī grēku pasaulē, bet tik bezdievigu sievu gan neesmu redzejusi! – Lai nu paši kādu reizi paplūcās, tas viss jau paliek tāpat; bet ne laist uguni jumtā!"</p>
             <p>Un tur neatradās neviens cilveks, kas nebūtu nosodijis Alises nejauko nedarbu.</p>
             <p>Ari Duzis pats nu bija pilnigi pārliecinajies, ka no kopdzīves ar Alisi nevar būt vairs ne runas. Un nevien kauns no ļaudim, bet ari bailes, ka viņa nepadarot jo lielaku skādi un nepielaišot ari linu spīķerim uguni, piespieda to likt aizjūgt zirgus un aizvest negantnieci uz zinamo krogu atpakaļ, lai ta tur ielejot atkal šņabi un alu brametajiem glāzēs.</p>
             <pb/>
         </div>
         <div type="chapter">
             <head>44. nodaļa: Laiki pārvēršas un līdz ar viņiem cilveki</head>
             <p>Stundas top par dienam, dienas par nedēļām un nedēļas par gadiem, un kamēr mēs apskatamies, jau esam palikuši veci. Un lai mēs ari nebūtum diezin cik daudz mantas un naudu sarausuši savā mūžā, tomēr jaunibu mēs nevaram ne par kādu zumu vairs iegūt. To apliecinās katrs cilveks, kura matos jau parādas sudrabs, to apliecinās katris, kuru jau sāk spiest vecuma nasta.</p>
             <p>To piedzīvoja ari vecais Balzams, Raimunda tēvs, kā ari viņa mūža biedrene, viņa pielaulatā sieva.</p>
             <p>Abi sajuta jau sen vecuma raizes, sevišķi viņa ilgadigā mūža draudzene, kura, lai gan nebija vecaka par savu vīru, tomēr, kā vājaks radijums, ilgojas pēc dusas un miera. Un kad viņas vīrs kādu reizi uz to sacija:</p>
             <p>„Tu jau esi tāda nespēciga; man patiesi bailes, ka man kādā labā dienā nav japaliek vienam," tad viņa mīļu balsi atbildeja:</p>
             <p>„Vīriņ, abi reizā nevaram taču mirt, vienam jau jaiet pa priekšu. Un ko gan es vairs še deru pasaulē? Viss, viss atkrīt pa gabaliem nost no manis. Papriekšu atkrita Raimunds un tad viss cits pakaļ. – Ari acis ir izraudatas un tumšas, kājas un rokas nogurušas, tapēc man patiesi gribas būt „mājās". Tikai nožēloju ļoti, ka es nedabūju vēl priekš miršanas redzet Raimundu, kuru es taču esmu dzemdejuse ar sāpem, to kopusi un auklējusi un kurš man pieaudzis tik cieši pie sirds."</p>
             <p>„Brauc uz Liepaju, tad jau tn viņu redzesi," Balzams savadu balsi teica.</p>
             <p>„Tas man maz ko der," viņa paskaidroja, „pirms tu neesi ar viņu salīdzinajies, neesi ņēmis savus lāstus atpakaļ un neesi to uzņēmis atkal bērna kārtā un to nosacijis par savu likumigo mantinieku, – redzešana man neko nepalīdz.</p>
             <p>„Stāvi klusu, sieva," Balzams iesaucās; „jo viss tas nav vairs man iespējams. – Visa Riga zina, kādu lielu, nepiedodamu kaunu viņš man padarijis. No izlīgšanas nav vairs ko domāt; tapēc meti šīs domas gluži pie malas. Es esmu visiem pazīstamais godigais Balzams un viņš ir pasaules skrējejs un nezin kas vēl."</p>
             <pb/>
             <p>Bet, mīļais Pauli, viņa sieva teica, „lai viņš nu būtu bijis kas būdams, tagad viņš taču jau vairak gadus no vietas uzvedas godigi un veikals Liepajā zeļ un plaukst, un nedara tavam vārdam patiesi nekādu kaunu."</p>
             <p>„Ak, Aurora, tu runā kā jau daudz sievas runajušas, – tu redzi tikai to, kas priekš acim, bet neskaties nebūt nākotnē iekšā. Ja es tagad ar Raimundu izlīgtu, tad jau visi Rigas suņi rietu par manu muļķibu, tad visi cilveki sauktu: Redzat, redzat, tur iet tas bagātais, vecais ners, kuru dēls piemuļķojis un panācis to, ko grib, aprecedams nabaga diedelnieci."</p>
             <p>„Vaj dzirdi, vīrs," Aurora skaņu balsi iesaucās; „es stāvu kapa malā, tapēc nekaitini mani, un nepadari manas beidzamās stundas tumšas un rūgtas. Raimunds paņēmis meitu pēc sava prāta un patikšanas un, cik es esmu dzirdejusi, viņš dzīvojot ar to vislabākajā saticibā un viņu lauliba esot ta vislaimigakā pasaulē. Saki nu, kādu kaunu gan viņš tev uzkrāvis? Vaj gan šādas lietas nenotiek pat pie dažiem prinčiem? – Un kas tad mēs esam? Nekas vairak, kā vienkārši Rigas pilsoņi. – Nelepojies vis ar savu bagatibu, jo ta nespēlē šinī lietā nekādu lomu."</p>
             <p>Balzams, šos vārdus dzirdejis, devās pa durvim laukā un atstāja savu sievu vienu greznajā zālē, iz kuras ta nu iegāja savā guļamkambarī, klusu balsi murminādama:</p>
             <p>„Tā, tā, – domāju gan, ka šie būs man tie beidzamie soļi, kurus es šinīs telpās lieku; esmu slima, esmu ļoti slima, ak, ak – cik ātri pienāk tas mūža vakars, cik ātri aizgāja laiciņš; – viss, viss pārvērties; viss, viss sāk apnikt; jauni laiki, jauna pasaule, citadi cilveki, citada dzīve. Nav vairs tas, kas bija, nav vairs tās sirdis, kas senāki. Auksta vēsma dveš man visur pretī. Ja gan, auksta un vēsa ir ari mana gulta. – Ak, ta ir izguleta, izguleta, un tie mīļie vārdiņi izrunati, un visas bučiņas izbučotas. – Nāc nu vīrs, un dod man beidzamo, šķiršanās skūpstu!"</p>
             <p>Un tā murminādama viņa atmeta trīcošām rokam gultas segu atpakaļ, noģērbās un tad likas gultā, no kuras viņa ari vairs neuzcēlās, jo šis bija viņas beidzamais gājiens gultā. Pēc kādām dienam šķīrās viņas dvēsele no vārgu miesam un aizlidinajās </p>
             <pb/>
             <p>uz turieni, no kurienes ta bija nākusi, aizlidinajās uz turieni, kur bēdas, sāpes, raizes un asaras beidzas, kur sirdēsti mitas un vaimanas apklust.</p>
             <p>Bet caur Auroras miršanu Balzama dzīve pārvērtās, jo nu tikai viņš vēl sajuta, kāda liela manta ir vīram laba, uzticiga sieva. Nu tikai viņš iesāka noģist, ka šis nu stāvot viens pasaulē, un ka viena taisna mīlestibas pilna sirds esot nostājusies viņa labā pukstēt. Un lai viņš nu gāja vienā, vaj otrā telpā, visur, visur valdija savads klusums, savada auksta vēsma. Un kad viņam vajadzeja iziet, tad neviens vairs nejautaja:</p>
             <p>„Pauli, kad tu būsi atkal atpakaļ? – Tad neviens vairs nevaicaja:</p>
             <p>„Pauli, vaj uzglabat priekš tevis vakariņas?" – Nē, nē visur, visur viņš jutās kā atstāts, kā vientulis, kas ari tiešamibā viņš bija.</p>
             <p>Viņam iešāvās ari reizu reizem Raimunds prātā, kuru viņš aiz īsredzibas un aizspriedumiem bija, tā sakot, padzinis, pie kam viņš reizu reizem murmināja:</p>
             <p>„Bērēs jau nu gan viņš jaaicina, tas jau ķertos pie mana goda, kad viņš nebūtu uz mātes bērem. Lai nāk vien, lai nāk vien, ja patīk ari viņa sieva un bērni. – Ja, ja, rakstišu viņam pāris rindiņas; bet tā īsi, tā vēsi, – citadi jau nedrīkst tas būt." – Un viņš rakstija:</p>
             <p>„Raimund! Tava māte, mana sieva, ir beigusi elpot; -nāc bērēs, kuras izrīkošu 19. augustā.</p>
             <p>Paulis Balzams."</p>
             <p>Rigā, 16. augustā 18...</p>
             <p>Kad Raimunds šis rindiņas bija izlasijis, tad viņa sirdī dūrās kā ass nazis. Tiklabi tēva vēsā vēstule, kā ari mātes nāve, satrīcinaja viņu pavisam.</p>
             <p>Tomēr uz bērem viņš taisijās, kā ari viņa daiļā sieviņa, Adelina, – pie kam viņi nosprieda ņemt ari līdzi bērnus, divus puisēnus un vienu meiteni.</p>
             <pb/>
             <p>Bet kamēr Auroras bēru diena nebija aususi, vecais Balzams staigāja apkārt ka pamiris, kā nepastāviga ēna. Viņam izlikās, ka līdz ar viņa sievu tam esot kā liels gabals atrauts no sirds. Tapēc nav ari jabrīnas, ka tādās tumšās, vientulibas pilnās dienās viņam iešāvās bieži vien Raimunds prātā, un viņš gandrīz iesāka nožēlot, tam tik īsu vēstuli rakstijis. Beidzot viņš apņēmās rakstit tam vēl vienu garaku, siltaku vēstuli, bet bija par vēlu, jo bēru diena bija klāt.</p>
             <pb/>
         </div>
         <div type="chapter">
             <head>45. nodaļa: Siržu ledus kūst</head>
             <p>Drūmi un žēli skaneja tornī baznicas zvans un paziņoja Rigas iedzīvotajiem, ka kāda dvēsele aizceļojusi uz viņpasauli un ka sakritušās, atdzisušās miesas topot pavaditas uz garo dusu, lielajos Rigas kapos.</p>
             <p>Un ka tas tā tiešamibā bija, to liecinaja lielā, garā bērinieku rinda, kura sekoja Balzama sievas sārkam, kurš atradās starp vienām puķēm un palmām, kamēr zārks pats bija pārvilkts ar dārgu melnu zīda drānu.</p>
             <p>Pirmā ekipažā, kura sekoja līķu ratiem, sēdeja vecais Balzams, bet otrajā Raimunds ar savu sievu un smuidrajiem, mīligajiem bērniem.</p>
             <p>Raimunda acis bija iesarkanas no raudašanas, kamēr pār viņa tēva vaigiem nebija līdz šim ne asariņa noritējusi.</p>
             <p>Viņš sēdeja viens pats mīkstajā ratu sēdeklī un izskatijās bāls un nopietnis. Bija jadomā, ka tas būtu izcirsts no akmeņa, no marmora.</p>
             <p>No viņa sejas vareja noģist, ka viņa sirds ir auksta ka ledus un no cilveku mīlestibas tajā neatradās vairs ne dzirkstelites.</p>
             <p>Beidzot garā sēru rinda apstājās pie „lielo" kapu vārtiem un greznais, dārgais zārks tika uzlikts uz pirmās šķiras nestuvam, un kurām nu mācitajs un kapu uzraugs gāja pa priekšu.</p>
             <p>Beidzot kaps bija aizsniegts, aizsniegta vieta, kurā beidzās katra cilveka mūža gājums, viens daudzums, lai tas būtu bijis ļauns, jeb labs, priecigs vaj ari sēru pilns, – viens daudzums, vaj tas būtu nezin cik grezni izpuškots, jeb ari vienkārša, smilšaina bedre.</p>
             <p>Auroras kaps bija tik māksligi un jauki izpuškots, ka vajadzeja domāt, ka tas esot kāda puķu pilna gulta, ka tas esot kāds neliels puķu dārziņš, kurā nu tika greznais zārks ar zinamās sievas miesam ielaists un kuram vecais Balzams noskatijās stīvām acim pakaļ.</p>
             <p>Bet kad garidznieks iesāka runāt par šķiršanās sāpem, par dārgo zaudejumu, kuru nevarot uzsvert nekāda naudas zuma, un kad viņš pie tam aizrādija uz nelaiķes uzticibu un mīlestibu pret</p>
             <pb/>
             <p>savu ilggadigo laulātu draugu, kurš nu paliekot vientulis, un kad viņš paskaidroja ari pie tam, ka tur augšā, debesis, valdot miers, kuru še pasaulē neviens cilveks nevarot pilnigi panākt, tad vecais Balzams iesāka raustities un trīcet un viņam metās tumšs priekš acim, pie kam viņa ceļi iesāka grīļoties un, kamēr kāds paspēja viņu saturet, tas iekrita pār galvu un kaklu kapā, diezgan stipri sasisdamies uz cieto zārka vāku.</p>
             <p>Visi bērinieki izbijās un atlēca kādus soļus no kapa atpakaļ, izņemot Raimundu, viņa dēlu, kurš tūliņ devās kapā iekšā, izcelt savu tēvu iz ta laukā, kas ari viņam ar citu palīdzibu izdevās.</p>
             <p>Vecais vīrs bija noģībis, un pirmajā acumirklī bija jadoma, ka viņš esot miris un aizgājis savai sievai pakaļ, un ka viņa gars esot aizlidinajies uz labāku pasauli, uz tām pašām mājam, kurās piemita tagad viņa sievas gars.</p>
             <p>Bet, protams, tā tas nu vis nebija, lai gan viņš bija jaiznes nešus iz kapsētas laukā un jaieliek eķipažā, kamēr garidznieks pabeidza savu svēto pienākumu pie nelaiķes kapa.</p>
             <p>Un tiklīdz ka tas bija noticis, Raimunds aizveda savu vēl arvien ģībonī atrazdamos tēvu mājā, izģērba to un ielika gultā, kamēr dakters nebija vēl atnācis un iesācis to atdzīvinat.</p>
             <p>Un kad vecais vīrs atžirga un atvēra atkal acis, tad viņš skatijās ilgi uz savu vienigo dēlu, Raimundu, tad atkal uz Adelinu un mazajiem, smuidrajiem bērniem.</p>
             <p>Bet viņa acīs nedzirksteja vairs lepnuma un ienaidibas uguns, bet lēniba un miers. Beidzot viņš paklusu balsi jautaja:</p>
             <p>„Vaj tu esi mans dēls Raimunds?"</p>
             <p>„Ja gan, tēvs."</p>
             <p>„Un ši dāma?"</p>
             <p>„Ta ir mana sieva."</p>
             <p>„Bet kam ir šie bērni?"</p>
             <p>„Mūsu bērni, mīļais tēvs," Raimunds paskaidroja</p>
             <p>„Nākat šurpu, mazie," vecais Balzams trīcošu balsi sauca; „nākat šurpu!"</p>
             <p>Un kad tie bija piegājuši viņam klāt, tad viņš aplika tiem savas rokas apkārt un vilka tos sev klāt un iesāka tos vienu pēc otra nobučot.</p>
             <pb/>
             <p>Raimunda un Adelinas acīs iesagās prieka asaras, kad viņi pamanija, ka tēva siržu ledus bija iesācis kust, kad viņi noģida, ka vecā vīra ienaids iesācis izgaist pret viņiem.</p>
             <p>Beidzot vecais Balzams uzcēlās sēdus gultā un savas rokas atplētis sauca:</p>
             <p>„Raimund, nāc jel šurpu!"</p>
             <p>Un tēvs un dēls apkampa viens otru cieši, cieši un abi raudaja prieka un mīlestibas asaras. Bet kad viņi atlaidās atkal vaļā, tad vecais vīrs sauca:</p>
             <p>„Nāc jel ari tu šurpu, mana meita!"</p>
             <p>Un kad Adelina piegāja viņam klāt, tad tas nobuča viņas pieri un vaigus, sacidams:</p>
             <p>„Dievs atņēma man sievu, bet dāvinaja labu, mīligu, skaistu meitu, kura, kā es ceru, saldinās manas beidzamās dzīves stundas un gaišos manu vakaru, kā zvaiznite iz debešu augstumiem. Adelina, es esmu daudz laba dzirdejis no tevim, tapēc ceru, ka tu būsi manas vēsās dzīves silditaja, mans prieks, mans miers."</p>
             <p>Adelina raudāja, kad viņa dzirdeja šos vārdus.</p>
             <p>Viņa skūpstija pirmo reizi savā mūžā ši vīra rokas, maigu balsi iesaukdamās:</p>
             <p>„Tēvs, tu nebūsi vīlies savās ceribās; es būšu tev arvienu laba meita!"</p>
             <p>Bet kad tas viss bija noticis, tad vecais vīrs vaicaja:</p>
             <p>„Bērni, sakāt man taču, kur mēs tagad esam?"</p>
             <p>„Tēvs, tavās mājās," Raimunds atbildeja.</p>
             <p>„Un kur es biju?"</p>
             <p>„Kapsētā."</p>
             <p>„Un ko mēs tur darijām?"</p>
             <p>„Paglabājām māti."</p>
             <p>„;Ā, ja, – ja, – tā ir, tā ir, bet kur tad līdz šim biju?"</p>
             <p>„Tu iekriti kapā un biji līdz šim noģībis."</p>
             <p>„Tā, tā; – bet kur tad ir bērinieki?"</p>
             <p>„Lielajā zālē."</p>
             <p>„Nu tad, mīļais dēls, ej un rīkojies tu tur; ej ari tu, mana meita, un gādajat, ka viņiem nekas netrūkst, un pasakāt tiem, ka ari es drīz nākšu. Ejat un uzskatat šo namu un visu citu kā savu īpašumu, jo kas man pieder, pieder ari jums; mans nams</p>
             <pb/>
             <p>jūsu nams, mani veikali  jūsu veikali, mana nauda — jūsu nauda mans prieks – jūsu prieks un manas bēdas – jūsu bēdas! — Un tā runā vecais Rigas lieltirgonis Paulis Balzams, un ko viņš saka, pie ta viņš ari paliek! Bet vaj jūs dzirdejāt manus vārdus?"</p>
             <p>„Dzirdejam gan, mīļais, dārgais tēvs," Raimunds un Adelina atbildeja.</p>
             <p>„Labi, tad ejat nu pie bēru viesiem un darat visu tā, kā jums šķiet esam par labu; – gudribas jau jums netrūkst.</p>
             <p>Kad Raimunds un Adelina bija aizgājuši pie minetiem viesiem, tad pēc kāda brīža uzcēlās ari vecais Balzams augšā, apģērbās un iegāja pie viesiem, kuri, pamanijuši un noģiduši, ka tēvs ar dēlu salīdzinajušies, palika jo priecigi un jautri un sēru vietā iestājās omuliba un vaļsirdiba.</p>
             <p>Visi noskatijās labvēligām acim uz Raimundu, Adelinu un viņu bērniem, kuri visi izskatijās cienigi būt par vecā Balzama mantiniekiem un viņa bagatibas īpašniekiem.</p>
             <p>Bet kad bēru diena bija pavadita un Raimunds ar savu ģimeni gribeja doties atpakaļ uz Liepaju, tad vecais Balzams nopietnu balsi teica:</p>
             <p>„Tu vari braukt, bet tavai sievai un bērniem japaliek še, kamēr tu nebūsi savu veikalu Liepajā pārdevis un nebūsi tur savas darišanas nokārtojis; citadi tu jau varetu nezin cik ilgi novilcinat savu šurpatnākšanu pie manim."</p>
             <p>Raimunds pasmējās jo gārdi un priecigu balsi teica:</p>
             <p>„Tā tas gan var būt, tēvs, tapēc lai iet viss pēc tava prāta."</p>
             <p>Un ai, ar kādu priecigu sirdi Raimunds aizbrauca uz Liepaju atpakaļ. Tēva lāsti neguleja viņam vairs uz kamiešiem un bērna tiesibas bija tam atdotas, kā ari viņa sieva uzņemta par meitu, par likumigu vedeklu.</p>
             <p>Protams, ka ari Amurs un viņa sieva priecajās no sirds par Raimunda un savas audžu meitas laimi, bet ari noskuma, kad viņi dabūja dzirdet, ka Raimunds atstāšot drīzaka laikā Liepaju, nomesdamies pie sava tēva uz pastāvigu dzīvi, kas ari pēc maza laiciņa notika.</p>
             <p>Bet viņa veikals tika samaksats ar vairak tūkstošiem rubuļu un viņš neaizgāja vis tukšu ķešu pie sava tēva dzīvot, par ko tēvs nevareja diezgan izbrinities un kā nevareja, tā nevareja</p>
             <pb/>
             <p>uzminet, caur kādiem apstākļiem gan viņa dēls ticis pie naudas un vareja atvērt tik plašu veikalu. Bet mēs gan zinam, tomēr cietisim klusu, pietiek, kad mēs vien to zinam.</p>
             <p>Beidzot tēvs viņam atdeva visas darišanas, sacidams:</p>
             <p>„Dēls, man pietiek, esmu diezgan strādajis un gādajis un man ir laimejies tapt par vienu no bagatakajiem lieltirgoņiem Rigā, tomēr man jaliecina, ka bagatiba un nauda nevar dot īstu laimi: īsta laime meklējama saticibā, uzticibā un mīlestibā, to es tagad pilnigi atzīstu un noģiedu, un lai Dievs tev novēl šo laimi līdz kapa malai."</p>
             <p>Un neilgi pēc tam ari viņš aizdarija savas acis uz garo dusu un tika paglabāts līdzās savai mūža draudzenei, „lielajos" Rigas kapos.</p>
         </div>
         <div type="chapter">
             <head>46. nodaļa: Pustrakā</head>
             <p>„Onkulit, onkulit, redzi kādu Duzis mani pataisijis," tā sauca Alise, kad viņa tika no sava nožēlojamā vīra aizsūtita pie vecā krodzinieka atpakaļ un pie kam viņa rādija tam zilus laukumus, kuri bija cēlušies no viņas vīra siksnas.</p>
             <p>„Kas nu, kas nu," vecis atrūca; „ko tad es tur varu palīdzet? – Brauc labāki tūliņ atpakaļ un saderi ar savu vīru mieru."</p>
             <p>„Nē, nē, – ne mūžam nē," Alise brēca; „viņš jau ir tīrais razbainieks. Onkul, es esmu nelaimiga, nelaimiga!  Ak kaut es jel būtu toreiz zinajusi, kāds viņš briesmonis, tad es nebūtu ne par ko pie ta gājusi, bet palikusi pie sava Raimunda, kas mani taču būtu galu galā apprecejis. Onkul, vaj tu nezini, kur viņš tagad atrodas, es došos tūliņ pie viņa turpu. Ak, un kad viņš redzēs manus zilumus, tad tam patiesi paliks manis žēl un viņš ņems mani pie sevis, jo tam ir laba, mīksta sirds."</p>
             <p>„Nemuldi niekus, brauc labāki tūliņ atpakaļ pie sava pielaulata vīra un pielūdzies to, jo ari es esmu dabūjis dzirdet no tevim sliktas lietas, saproti, sliktas lietas."</p>
             <p>„Nē, nē, – ja tu mani atstum, tad došos viena pate uz Rigu, un tu redzesi, ka es dabušu viņu rokā."</p>
             <p>„Kuru, kādu?" vecis iesaucās.</p>
             <p>„Savu Raimundu!"</p>
             <p>„Alis, tu esi pustraka!" vecais vīrs iebrēcās. Tu jau neesi vairs pie pilna prāta!"</p>
             <p>„Ko? – vaj es?"</p>
             <p>„Ja gan, – tu!"</p>
             <p>„Nekā, – esmu pilnigi vesela galvā, tikai še krūtīs, še kreisajā pusē, še sirdsvietā, te gan nav viss kārtibā; – tur svilst, – tur kvēlo, – tur deg, – tur deg! Onkulit, tur dzīvo Raimunds, tur, tur viņš piemājo dienam un naktim un es nevaru nekādejadi tikt no viņa vaļā!"</p>
             <p>„Tu muldi, – tu jau vairs nezini, ko tu laidi pār savām lūpam. Tev vajaga dabūt rīkstes, – rīkstes pilnu muguru, tad paliksi prātigaka, – vaj dzirdi, Alis, dabūt žagarus, cik vien uziet!"</p>
             <pb/>
             <p>„Ko? – onkulit, vaj tu gribi mani nobeigt, nosist? Neka, pie tam tu netiksi! Aiztieci tikai mani, dabusi tūliņ ar kādu pudeli pa galvu, tāpat kā es sadauziju karafi pret Duža galmu, un kad viņš mani par to nopēra, tad es paķēru uguns pagali un nodedzinaju kūti! - Ha, ha, ha, – tad ta' svila, tad ta' dedza. – Hui, kā spāres lūza, un jumts krita, un kā visi ļaudis brēca: „Deg, deg, – deg!" – Bet es nebrēcu vis. Viņi dzēsa uguni, bet es nē! Viņi nesa ūdeni, es nē! – Viņi lādeja mani, es nē! Viņi nožēloja Duzi, bet es ne par ko! – Nu, redzi nu, onkulit, ja tu mani aizskārsi, tad es speršu tev tā pa galvu, ka asinis šķīdīs uz visām pusēm un tad nodedzinašu šo krogu!"</p>
             <p>Vecais vīrs sarāvās. Viņš patiesi bažijās par Alises saprašanu un prātu. – Beidzot viņš sauca:</p>
             <p>„Alis, es likšu tevi važās, ja tu nepaliksi prātiga!"</p>
             <p>„Vaj važās?"</p>
             <p>„Ja gan!"</p>
             <p>„Tā labi, tu man piesoli važas, un es tev krietnu pļauku! Vaj zini, ka es esmu sieva, un sievas ir neaizskaramas!" Alise paskaidroja.</p>
             <p>„Oho, un tad šādas fūrijas ir nevaldamas; viņas var darit ko vien grib! – Vaj dzirdi, Alis, tu jau smirdi aiz bezkaunibas un negantibas un kurš vīrs gan lai iespēj ar tādu paganu dzīvot kopā? – Nē, nē, Alis, – taisies, ka tu tieci projām! – Ej, kur tev patīkas: – ej vaj pie deviņiem velniem, tu lāstu un nekaunibas bērns! – Ej, un nerādies vairs manām acim, tu nepateicigā, kuru es esmu turējis kā savu paša bērnu, un tagad tu piesoli man pļauku!"</p>
             <p>„Un tu man važas!"</p>
             <p>„Turi muti, un taisies, ka tu tieci no manas paspārnes projām !"</p>
             <p>„Un tu dzen mani projām?"</p>
             <p>„Patiesi; es nevaru citadi,jo es neesmu vairs drošs šinī ēkā caur tevi.</p>
             <p>„Labi, tad lai nu ari deg!" To sacijusi, viņa ieskrēja stadolē, uzrāva sērkociņu un gribēja patlaban pielaist uguni pie sausajiem salmiem, bet vecis bija tai uz pēdam pakaļ, atrāva trakojošo būti atpakaļ, nopūta degošo sērkociņu un iedeva tai svarigu pļauku pa ausi; bet Alise iesāka kaukt un brēkt ka ārprātiga, </p>
             <pb/>
             <p>saukdama: „Razbainieki, razbainieki, āj – āj – ļautiņi glābjat, glābjat mani!"</p>
             <p>Bet vecis neklausījās nebūt uz Alises bļaušanu, bet sagrāba to aiz matiem un ierāva to iekšā un ieslodzija to zinamā kēķa kambari, kamēr nebiju aizjūgts zirgs, lai to aizvestu uz Rigu pie viņas tantas, kura šinī pilsētā dzīvoja un bija diezgan turiga, pat bagāta, no kuras vecis bija viņu kā mazu meitiņu dabūjis.</p>
             <p>Un pēc kādām stundām krodzinieka rati aizriteja uz Rigas pusi, aizvesdami jauno sievu pie augšā minetās sievas, bet kura, kad viņa ieraudzija savu pustrako māsas meitu, sasita rokas kopā un sauca:</p>
             <p>„Alise, Alise, – kas ar tevi noticis? – Tu jau izskaties pēc kādas palaidnieces, kādas ielas meitas! – Teic, teic taču, kas noticis ar tevi?"</p>
             <p>„Labi, tantiņ, ka es esmu reizi pie tevim; palīdzi man nu uzmeklet Raimundu! – Duzis gribeja mani nosist, tāpat ari onkuls, uzmeklesim nu Raimundu, pie kura es gribu palikt uz visiem laikiem!"</p>
             <p>„Kādu Rai—Raimundu?" Alises tanta izbijusies jautaja.</p>
             <p>„Arē nu, manu senāko brūtganu!" Alise sauca.</p>
             <p>„Vaj dzirdi, Alise, tu jau esi pazaudejusi prātu; tev jaiet ārprātigo namā un jaārstejas!"</p>
             <p>„Ko? – tu gribi mani ielikt ārprātigo namā?" Alise brēca; – „tu, tu, vecā ragana! – Vaj dzirdi, man tevis nevajaga, man pašai vēl naudas diezgan! – Ardievu!"</p>
             <p>To izgrūdusi viņa izcirtās pa durvim laukā un pazuda vecās sievas acim.</p>
             <pb/>
         </div>
         <div type="chapter">
             <head>47. nodaļa: Pa sadzīves vētram</head>
             <p>Vaj Alise bija patiesi ārprātiga, jeb ari tikai liela nebēdniece, kas gan to vareja šimbrīžam pateikt.</p>
             <p>Bet ka viņa sarūgtinaja Duža dzīvi, pats par sevi saprotams.</p>
             <p>Īsā laikā viņš dabūja drūmu, nelabu uzskatu.</p>
             <p>Viņa acis iekrita, lūpas nobāleja un seja pieņēma dzeltenu krāsu.</p>
             <p>Un kad viņš veikala darišanās ieradās Rigā un uzmekleja ari Raimundu, tad pēdejais viņu ieraudzijis sarāvās un saspiestu balsi iesaucās:</p>
             <p>„Duža kungs, kas tad nu jums?! – Vaj jūs bijāt slimi?!"</p>
             <p>„Nē, Balzama kungs," viņš dobju balsi atbildeja; mana sieva mani tādu pataisijusi!"</p>
             <p>„Vaj patiesi?"</p>
             <p>„Patiesi gan. Tagad gribu no viņas šķirties, bet es nezinu viņas adresi."</p>
             <p>„Nezinat viņas adresi? Vaj tad viņa vairs nav pie jums?</p>
             <p>„Nē."</p>
             <p>„Dīvaini, dīvaini," Raimunds iesaucās; un viņa pazudusi?"</p>
             <p>„Tā ir, Balzama kungs."</p>
             <p>„Briesmigi! – Kas gan to vareja domāt? – Slikti, slikti! Un ko jūs nu domājat darit?"</p>
             <p>„Pats nezinu," Duzis atbildeja. „Negods un kauns gul uz maniem kamiešiem; tapēc domāju doties uz kādu pilsētu un iesākt jaunu dzīvi; N. pagastā vairs man nepatīk dzīvot, kur gandrīz katris bērns rāda uz mani ar pirkstiem, iesaukdamies: „Arē, kur iet Duzis, kura sieva nodedzinaja tam kūti!" u. t. pr. Balzama kungs, jūs jau nevarat nemaz iedomaties, cik daudz es esmu cietis un panesis."</p>
             <p>„Vaj zinat, Duža kungs, jūs esat krietnis vīrs un izmanigs veikalnieks, ko domājat, vaj jums nepatiktos iestāties manā plašajā veikalā. Iznomajat kādam citam savu īpašumu un nākat dzīvot pie manim. – Vaj nē?"</p>
             <p>„Labprāt, Balzama kungs," Duzis atbildeja; „pie jums es nāku ar prieku."</p>
             <p>Un tā nu ari notika.</p>
             <p>Duzis iestājās pēc kādām nedēļām Raimunda veikalā un atspirga acim redzot, jo Raimunds turēja viņu kā savu draugu un priecinaja un mierinaja to kā vien zinadams un prazdams.</p>
             <p>Un labi, laipni, mīļi vārdi nes labus augļus cilveka sirdī un un atspirdzina un iepriecina viņa dvēseli un garu.</p>
             <p>Tomēr kādā dienā Duzim un Raimundam bija japiedzīvo kautkas sevišks, kautkas ārkārtigs; jo, – kad viņi abi kādā dienā atradās veikala telpās, sarunadamies par dažadiem iepirkumiem, tad piepeši iecirtās kāda panīkusi sieviete iekšā, un Raimundu un Duzi ieraudzijusi, viņa notupās zemē un skatijās zvērodamām acim gan uz Duzi, gan uz Raimundu, kā hijene uz savu upuri.</p>
             <p>Raimunds un Duzis sarāvās.</p>
             <p>Ko gan ši svešā sieviete te meklēja? – Ko gan viņa te gribēja? Bet ai, piepeši atskanēja iz viņas mutes:</p>
             <p>„Raimund, Raimund! – Tagad, tagad esmu tevi beidzot atradusi! Dārgakais, es jau esmu atkal brīva. Tagad varu palikt pie tevim visu cauru mūžu, tikai dzen šo briesmoni, šo Duzi projām!"</p>
             <p>Šos vārdus izgrūdusi, viņa uzlēca kājās un devās Raimundam klāt; bet kurš nu, kā protams, atrāvās atpakaļ un uzskatija ar riebjumu un īgnumu paklīdušo Alisi, kura jau par gabalu smirdēja pēc degvīna, un kuras lindraki bija nolešķeti un vietu vietam noskrandajušies.</p>
             <p>„Ejat, tur ir durvis," Raimunds tai uzsauca; „man nav itin nekādas darišanas ar jums! Še būs rublis, tikai ejat!"</p>
             <p>„Man pašai naudas diezgan, man nevajaga tavas naudas, man vajaga tevis paša, – vaj dzirdi, tevis paša!"</p>
             <p>„Ejat laukā!" Raimunds bārgu balsi sauca. „Ja neklausisat, tad izies jums greizi!"</p>
             <p>„Ko greizi?" Alise brēca.</p>
             <p>„Aha, vaj tadēļ iegrūdu toreiz sev lodi krūtīs, lai tu mani dzītu projām, – nē, nē, – vienigi tadēļ, lai tu zinatu, cik karsti es tevi mīlu, cik tuvu tu man stāvi pie sirds, kā neviens cilveks visā pasaulē. – Un vaj tadēļ es tevi meklēju dienam un naktim, lai tu mani atstumtu, – nē, nē, – tadēļ vien, lai nu varetu palikt pie tevis uz visiem laikiem, līdz kapa malai!"</p>
             <pb/>
             <p>Raimundam palika nelabi ap sirdi.</p>
             <p>Viņš patiesi nezinaja, ko šinī acumirklī darit, ko nē?</p>
             <p>Vaj pasaukt gorodovoju un likt paklīdušo sievu aizvest projām, jeb nē?</p>
             <p>Beidzot Duzis teica:</p>
             <p>„Balzama kungs, ļaujat man vaļu; es izsviedišu šo negantnieci lauka!"</p>
             <p>„Darat ka zinat," Raimunds paklusu balsu atteica.</p>
             <p>Un nu Duzis piesteidzās savai sievai klāt, sakampa to stingru roku aiz pakauša un izmeta to kā sprunguļu iz Raimunda veikala lauka.</p>
             <p>Bet pēc kādiem acumirkļiem ieskrēja labi liels akmens veikala telpās, sadauzidams lielo slīpeto skatu loga dārgo stiklu.</p>
             <p>Bet akmeņa sviedeja bija – Alise.</p>
             <p>Duzis izskrēja lauka.</p>
             <p>Viņš redzeja, ka ļaudis sadrūzmejās uz ielas, jo tur gulēja Alise pārsistu galvu.</p>
             <p>Akmeni sviežot viņa bija atkritusi atpakaļ, bet tik nelaimigi un spēji, ka ta bija uz vietas pagalam.</p>
             <p>Un tā nu beidzās viņas neapskaužamais dzīves gājums, kuru viņa pate aptumšoja caur savu nesavaldamu kaislibu un neapdomibu, un kura savā dzīvibas laikā bija pielīdzinajama skaistam ābolam, kurš gan no ārienes sārts un skaists, bet iekšā atrodas tārpu un kukaiņu midzeņi.</p>
             <p>Duzis pacēla savu asiņaino sievu no ielas augšā, aizveda to uz savu dzīvokli, sacidams:</p>
             <p>„Lai viss būtu kā būdams, viņa taču ir mana sieva, kuru es savā laikā esmu tik karsti mīlejis."</p>
             <p>Un viņš to paglabāja pa godam greznā zārkā un izpuškotā kapā, – nolikdams uz viņas smilšu kopiņu lielu, smaršigu puķu vaiņagu.</p>
             <p>Bet tas bija ari tas vienigais, kas uz viņas kapa tika uzlikts.</p>
             <p>Tik maz mīlestibas Alise bija mantojuse no saviem līdzcilvekiem, radiem un pazīstamiem.</p>
             <p>Un kas pēc kādiem gadiem redzeja viņas kapu, tam bija jaliecina, ka uz ta neziedeja neviena puķite, kuru mīlestibas roka būtu</p>
             <pb/>
             <p>uz to dēstijusi; bet uz viņu rēgojās tikai dažas smilgas un kādas retas „kaķa pēdiņas".</p>
             <p>Bet lai gan Duzis nu bija vaļā no savas nepanesamās sievas, kura viņa dzīvi tik briesmigi sarūgtinaja, tomēr viņš vairs nekad neapprecejās; viņam pietika ar visu to, ko viņš savā nelaimigā laulibā ar Alisi bija piedzīvojis un pieredzejis. Un lai gan viņš redzeja, cik laimigs bija Raimunds savā laulibā, tomēr viņš to nebūt neapskauda, bet dažu reizi klusu balsi murminaja:</p>
             <p>„Ja gan, tam tā vajaga būt; bet man ši laime neuzsmaidija, un ak, es jau neesmu tas vienigais pasaulē, kuru negantas sievas gribejušas nobendēt, bet bez manis ir vēl daudz citi, kuri smok zem viņu neģēlibam, aplaimibam un nebēdibam."</p>
             <p>Un šo vārdu patiesiba nav noliedzama.</p>
             <pb/>
         </div>
         <div type="chapter">
             <head>48. nodaļa: Karpa vēstule un testamente iz Sibirijas kalnu raktuvem</head>
             <p>Varam gan noģist, ka cilveks, kurš visā savā mūžā nav nekādus darbus strādajis un nav pie tam nocietinajis savas miesas, ka tam pie Sibirijas katorgas darbiem, kalnu raktuvēs, nav nolemts ilgs mūžs, tā ari Karpim, jo kad tas bija kādu pusgadu tur strādajis, tad viņa gaita beidzās, un viņš iesāka slimot un viņa pēdejā stunda tuvojās. Un lai gan viņa dzīves gājums bija pilns noziegumu un ļaunu darbu, tomēr savā mūža galā viņš daudz maz pārvērtijās uz labu; jo tas apstāklis, ka viņš padarijis tik daudz cilvekus nelaimigus, iesāka noskumdinat arvienu vairak viņa sirdi.</p>
             <p>Beidzot viņš apņēmās daudz maz savus nedarbus izlabot, kuru skaits nebija vis mazums.</p>
             <p>Uz viņa lūgumu tam tika atļauts taisit savu testamenti ar līdzejošu vēstuli Rigas kriminal-tiesai un kurai bija sekošs saturs :</p>
             <p>„Augstgodata tiesa!</p>
             <p>Mana beidzamā stunda tuvojas, bet es nevaru mirt mierigi, jo mani senaki padaritie nosiegumi nospiež manu dvēseli, tapēc esmu apņēmies, cik necik tiem dot kādu nekādu atlīdzibu, kuriem esmu nodarijis skādi, starp kuriem atrodas ari Rigas senākais mucinieku meistars Amurs un kurš dzīvo tagad Liepajā. Šim Amuram esmu nodedzinajis namu un spīķeri, kuri nebija apdrošinati, tadēļ es savā te klāt pieliktā testamentē nosaku savu namu, kurš atrodas Rigā N. ielā, Nr. N., par viņa īpašumu uz bērnu bērniem, uz gadu gadiem un uz radu radiem. Bet to namu Jelgavā dabū Raimunda Balzama sieva, Adelina, kura tanī izcieta reiz bailes, bēdas un sirdēstus. Ceru, ka augstgodata tiesa paklausīs manu lūgumu un ierādīs augšā minetām personām viņu īpašumu, viens daudzums, vaj es būtu miris, jeb vēl dzīvs.</p>
             <p>Augstcienibā.</p>
             <p>Karpis.</p>
             <p>Sibirijā, lapu mēnesī 18..."</p>
             <pb/>
             <p>Protams, ka Rigas kriminal-tiesa nekavejās ne acumirkli izpildit nelaimigā vīra beidzamo gribu, un Amurs iegāja pēc kādām nedēļām Karpa namā dzīvot, turpretī Adelina pārdeva savu īpašumu Jelgavā kādam bagātam tirgonim un dāvinaja iegūto zumu kādai labdaribas iestādei.</p>
             <p>Karpis neredzeja nekad vairs Rigu.</p>
             <p>Viņš nomira svešumā, Sibirijā, un neviens nezinaja, kur viņa trūdi atrodas.</p>
             <p>Bet kā viņa māsai Valinai Pēterburgā klājās, to neviens nezinaja pateikt. Un vaj viņa vēl dzīva, jeb mirusi, ari neviens nevar pasacit.</p>
             <p>Gadi skrien kā putnu spārniem un aizrauj sevim līdzi neskaitāmus cilveku bērnus, tapēc nevaru ari pateikt, vaj ari vēl Raimunds un Adelina dzīvi; – varbūt ka ari viņi dus baltajā smilšu kalniņā, klusajā Dieva dārzā.</p>
             <p>Bet lai nu būtu kā būdams, no ši romāna mēs esam mācijušies atzīt un pārliecinaties, ka ļauni darbi nes ļaunus, rūgtus augļus, un ka ļaunie darbi ļaundari pašu soda, kā to redzam pie Karpa, viņa biedriem un palīgiem.</p>
             <p>No ta laika Riga ir tā pārvērtusies, ka neviens mirstīgais vairs nevar skaidri noteikt, kur Balzama un Karpa nami stāvejuši, ari Basteikalns ir tā pārvērtits un uzlabots, ka nemaz nevar nosacit, kur ta vieta bijusi, kur Raimunds, Karpis un Adelina toreiz pirmo reizi cīnijušies un no kuras vietas šis romāns iesākas.</p>
             <p>Laiks dzemdē gan arvienu ko jaunu, bet viņš ari aprok daudz notikumus un viņa paša ainas uz mūžigiem laikiem.</p>
             <p>(Beigas.)</p>
         </div>
     </body>
 </text>
</TEI>  
  